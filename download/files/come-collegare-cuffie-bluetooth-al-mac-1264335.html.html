<header id="pageContentHead"><h1>Come collegare cuffie Bluetooth al Mac</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="67" data-c="67">Hai comprato da poco un bellissimo paio di cuffie Bluetooth che intendi utilizzare in accoppiata al tuo Mac per ascoltare musica, riprodurre l’audio dei film, fare videochiamate ecc. senza dar fastidio ai tuoi coinquilini. Peccato solo che, essendo per la prima volta alle prese con un dispositivo del genere, tu non abbia la più pallida idea di come stabilire il collegamento tra le cuffie e il computer.</p><p data-w="52" data-c="119">Come dici? La situazione è precisamente questa e vorresti allora sapere se posso darti una mano io? Ma certo che sì, ci mancherebbe altro. Se mi dedichi qualche minuto del tuo prezioso tempo, infatti, posso illustrarti, in modo semplice ma non per questo povero di dettagli, <strong>come collegare cuffie Bluetooth al Mac</strong>.</p><p data-w="64" data-c="183">Allora? Che ne diresti di mettere finalmente le chiacchiere da parte e di cominciare a darci da fare? Sì? Benissimo! Posizionati, dunque, bello comodo dinanzi il tuo fido computer a marchio Apple e comincia a seguire le istruzioni che trovi qui sotto. Ti anticipo già che, al contrario di quel che tu possa pensare, non dovrai fare nulla di complicato, hai la mia parola.</p><div id="ad-in-article-0" class="banner"></div><h2 data-w="1" data-c="184">Indice</h2><ul data-w="31" data-c="215"><li><a href="#chapter1">Operazioni preliminari</a></li><li><a href="#chapter2">Come collegare cuffie Bluetooth sul Mac</a></li><li><a href="#chapter3">Come collegare auricolare Bluetooth a Mac</a></li><li><a href="#chapter4">Come collegare più cuffie Bluetooth al Mac</a></li><li><a href="#chapter5">Non riesco a collegare cuffie Bluetooth al Mac: come risolvere</a></li></ul><p data-w="0" data-c="215"><a name="chapter1"></a></p><h2 data-w="2" data-c="217">Operazioni preliminari</h2><p data-w="0" data-c="217"><img fetchpriority="high" decoding="async" class="alignnone size-full wp-image-1264350" src="https://www.aranzulla.it/wp-content/contenuti/2021/02/256f5cfb.jpg" alt="Impostazioni Bluetooth macOS" width="610" height="368"></p><p data-w="40" data-c="257">Prima di entrare nel vivo della guida, andandoti a spiegare quali sono le operazioni da compiere per <strong>collegare cuffie Bluetooth al Mac</strong>, ci sono alcune <strong>operazioni preliminari</strong> che devi effettuare, per far sì che fili tutto per il verso giusto.</p><p data-w="76" data-c="333">Quello a cui mi riferisco, per la precisione, è verificare che sul tuo Mac risulti attivo il Bluetooth e, in caso contrario, porre rimedio alla cosa. Per riuscirci, fai clic sull’icona di <strong>Preferenze di Sistema</strong> (quella a forma di <strong>ruota d’ingranaggio</strong>) che trovi sulla <strong>barra Dock</strong> e, nella finestra che compare, clicca sulla dicitura <strong>Bluetooth</strong>, dopodiché se sulla sinistra è presente la voce <strong>Bluetooth: attivo</strong> non devi fare altro, altrimenti premi pulsante <strong>Attiva Bluetooth</strong> per rimediare.</p><p data-w="63" data-c="396">Oltre che come ti ho appena indicato, puoi procedere dal <strong>Centro di Controllo</strong> di macOS. Per cui, fai clic sull’icona con i <strong>due interruttori</strong> che si trova nella parte in alto a destra dello schermo e assicurati che in corrispondenza della voce <strong>Bluetooth</strong> presente nel menu che compare ci sia scritto <strong>Sì</strong>. In caso contrario, premici sopra e sposta su <strong>ON</strong> l’interruttore apposito.</p><p data-w="84" data-c="480">Qualora poi il tuo Mac fosse sprovvisto di connettività Bluetooth a causa di un guasto hardware (il modulo Bluetooth è integrato su tutti i computer Apple), puoi far fronte rapidamente al problema acquistando un <strong>adattatore Bluetooth USB</strong>, ovvero una chiavetta che si collega alla porta USB del computer e fornisce connettività Bluetooth a quest’ultimo. Ha un costo abbastanza contenuto ed è molto facile da configurare, ma prima di procedere con un eventuale acquisto assicurati che il dispositivo scelto abbia dei driver compatibili con macOS.</p><section data-w="8" data-c="488">
<a href="https://www.amazon.it/dp/B006WAIVY4?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1264335%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31UaDvZ-EVL._SL75_.jpg"></span><div class="productData"><h5>TRUST Bluetooth 4.0 USB Adapter</h5><div class="price"></div>
<span class="button">Vedi offerta su Amazon</span></div></div>
</a></section><section data-w="14" data-c="502">
<a href="https://www.amazon.it/dp/B06XHY5VXF?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1264335%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41LwrmDCCBL._SL75_.jpg"></span><div class="productData"><h5>Sabrent Micro Adattatore USB Bluetooth 4.0 per PC | v4.0 Classe 2 con ...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="0" data-c="502"><a name="chapter2"></a></p><h2 data-w="6" data-c="508">Come collegare cuffie Bluetooth sul Mac</h2><p data-w="0" data-c="508"><img decoding="async" class="alignnone size-full wp-image-1264499" src="https://www.aranzulla.it/wp-content/contenuti/2021/02/8414501e.jpg" alt="Preferenze suono macOS" width="610" height="438"></p><p data-w="91" data-c="599">Dopo aver compiuto i passaggi preliminari, direi che possiamo finalmente passare all’azione e andare a scoprire, dunque, <strong>come collegare cuffie Bluetooth sul Mac</strong>. Tanto per cominciare, provvedi ad attivare la <strong>modalità di pairing</strong> (abbinamento) sulle cuffie che desideri collegare al computer: nella maggior parte dei casi, ad esempio per <strong>collegare cuffie Sony Bluetooth a Mac</strong> e per <strong>connettere cuffie JBL bluetooth al Mac</strong>, è sufficiente tenere premuto il <strong>tasto di accensione</strong> (se non funziona, il tasto o la combinazione di tasti da premere dovrebbero essere indicati nel manuale utente del prodotto).</p><p data-w="65" data-c="664">Successivamente, fai clic sull’icona di <strong>Preferenze di Sistema</strong> (quella a forma di <strong>ruota d’ingranaggio</strong>) che trovi sulla <strong>barra Dock</strong> del Mac, seleziona la voce <strong>Bluetooth</strong> nella finestra che si apre, attendi che compaia il <strong>nome delle cuffie</strong> nell’elenco dei dispositivi e fai clic sul pulsante <strong>Connetti</strong> presente accanto. Ad associazione avvenuta, le cuffie dovrebbe essere impostate automaticamente come dispositivo di output e input audio predefinito.</p><p data-w="93" data-c="757">Per verificare le preferenze audio, assicurarti che le cuffie siano state impostate come dispositivo di output e input predefinito e, in caso contrario, correggere ciò, fai clic sull’icona del <strong>Centro di Controllo</strong> (quella con i <strong>due interruttori</strong>) che trovi nella parte in alto a destra dello schermo, quindi clicca sulla voce <strong>Suono</strong> nel menu che si apre e assicurati che risulti selezionato il tuo paio di cuffie. Qualora così non fosse, selezionale tu dall’elenco dei dispositivi che ti viene proposto. Dal medesimo menu puoi altresì regolare il livello dell’audio, spostando il relativo cursore.</p><p data-w="47" data-c="804">Per gestire ulteriori opzioni relative alle preferenze audio, clicca sulla voce <strong>Preferenze Suono</strong> che trovi nel menu. In alternativa, accedi alle <strong>Preferenze di Sistema</strong> come ti ho spiegato poc’anzi, clicca sulla voce <strong>Suono</strong> nella finestra che compare, seleziona la scheda <strong>Uscita</strong> e intervieni sulle varie opzioni disponibili.</p><p data-w="46" data-c="850">Se poi le tue cuffie Bluetooth sono dotate di microfono e vuoi assicurarti che sia stato impostato quest’ultimo per l’input audio, puoi riuscirci sempre dalla sezione <strong>Suono</strong> delle <strong>Preferenze di Sistema</strong> di macOS, selezionando la scheda la scheda <strong>Ingresso</strong> e il dispositivo dall’elenco presente al centro.</p><p data-w="63" data-c="913">Se hai un paio di <a href="https://www.aranzulla.it/cuffie-apple-guida-allacquisto-983325.html">cuffie Apple</a> con il chip H1 o W1, come ad esempio le <strong>AirPods Max</strong> oppure se vuoi <strong>collegare cuffie Beats Bluetooth al Mac</strong>, e se possiedi anche un iPhone o un <a href="https://www.aranzulla.it/quale-ipad-comprare-894862.html">iPad</a>, puoi abbinare i dispositivi tra loro semplicemente <strong>accendendo</strong> le cuffie e <strong>rispondendo in maniera affermativa</strong> al messaggio che compare sullo schermo dello smartphone o del tablet.</p><p data-w="69" data-c="982">Successivamente, le cuffie verranno <strong>abbinate automaticamente</strong> all’<a href="https://www.aranzulla.it/come-creare-un-id-apple-28505.html">ID Apple</a> con cui è stato effettuato l’accesso su iPhone o iPad e, di conseguenza, a tutti i dispositivi associati a quest’ultimo, Mac incluso. In seguito, potrai utilizzare le cuffie sul Mac come ti ho spiegato qualche riga più sù riguardo qualsiasi altro modello di cuffie Bluetooth. Per ulteriori approfondimenti, puoi leggere la mia guida specifica su <a href="https://www.aranzulla.it/come-connettere-airpods-a-mac-1190959.html">come connettere AirPods a Mac</a>.</p><p data-w="54" data-c="1036">Nel caso in cui dovessi ripensarci, potrai eliminare in qualsiasi momento l’associazione tra il Mac e le cuffie Bluetooth, recandoti nella sezione <strong>Bluetooth</strong> delle <strong>Preferenze di Sistema</strong> di macOS, selezionando il dispositivo dall’elenco presente al centro della schermata visualizzata, facendo clic sulla <strong>“x”</strong> accanto al suo nome e, per concludere, premendo sul bottone <strong>Rimuovi</strong>.</p><p data-w="0" data-c="1036"><a name="chapter3"></a></p><h2 data-w="6" data-c="1042">Come collegare auricolare Bluetooth a Mac</h2><p data-w="0" data-c="1042"><img decoding="async" class="alignnone size-full wp-image-1264417" src="https://www.aranzulla.it/wp-content/contenuti/2021/02/b1df0282.jpg" alt="AirPods MacBook" width="610" height="407"></p><p data-w="58" data-c="1100">Invece che delle cuffie “vere e proprie” vorresti capire come collegare degli auricolari Bluetooth al tuo computer Apple? Beh, sono lieto di comunicarti che non c’è alcun procedimento particolare da attuare. Infatti, i passaggi che devi seguire per <strong>collegare auricolare Bluetooth a Mac</strong> sono gli stessi che ti ho già segnalato nel <a href="#chapter2">passo precedente</a>, non cambia assolutamente nulla.</p><p data-w="0" data-c="1100"><a name="chapter4"></a></p><h2 data-w="7" data-c="1107">Come collegare più cuffie Bluetooth al Mac</h2><p data-w="0" data-c="1107"><img loading="lazy" decoding="async" class="alignnone size-full wp-image-1264393" src="https://www.aranzulla.it/wp-content/contenuti/2021/02/a777fafc.jpg" alt="MacBook e cuffie" width="610" height="407"></p><p data-w="80" data-c="1187">Se è tua intenzione <strong>collegare più cuffie Bluetooth al Mac</strong>, è indispensabile che il computer sia dotato sia dotato di <strong>Bluetooth 5.0</strong>. Per verificare ciò, ti basta fare clic sull’icona della <strong>mela morsicata</strong> collocata nella parte in alto a sinistra dello schermo, selezionare la voce <strong>Informazioni su questo Mac</strong> dal menu che compare, premere sul pulsante <strong>Resoconto di sistema</strong> nella finestra che si apre, poi sulla voce <strong>Bluetooth</strong> nel menu laterale dell’ulteriore finestra visualizzata e consultare le informazioni presenti a destra.</p><p data-w="47" data-c="1234">Se il tuo Mac rispecchia i requisiti richiesti, provvedi ad abbinare al sistema tutte le cuffie Bluetooth che desideri utilizzare, mettendo in pratica la procedura che ti ho descritto nel <a href="#sub-chapter2">passo presente a inizio tutorial</a>, e avvia la riproduzione di un contenuto audio a piacere sul computer.</p><p data-w="51" data-c="1285">Clicca quindi sull’<strong>icona per scegliere la sorgente audio</strong> (quella con <strong>il triangolo con le onde</strong>) presente nella finestra dell’applicazione che stai usando per la riproduzione e seleziona <strong>tutte le cuffie Bluetooth</strong> che vuoi usare. Puoi anche tentare di combinare la riproduzione creando un <strong>dispositivo multi-output</strong> usando l’apposita funzione di macOS.</p><p data-w="29" data-c="1314">Per ulteriori indicazioni sull’utilizzo di più dispositivi audio Bluetooth contemporaneamente, ti suggerisco di consultare la mia guida su <a href="https://www.aranzulla.it/come-collegare-2-casse-bluetooth-1145710.html">come collegare 2 casse Bluetooth</a>, che può essere riadattata anche alle cuffie.</p><p data-w="0" data-c="1314"><a name="chapter5"></a></p><h2 data-w="10" data-c="1324">Non riesco a collegare cuffie Bluetooth al Mac: come risolvere</h2><p data-w="0" data-c="1324"><img loading="lazy" decoding="async" src="https://www.aranzulla.it/wp-content/contenuti/2021/02/cb8d85b27844340c.jpg" alt="Mac" width="610" height="203"></p><p data-w="44" data-c="1368">Sono ore che ti domandi <strong>“non riesco a collegare cuffie Bluetooth al Mac, come risolvere?”</strong> perché, pur avendo seguito le mie indicazioni non ti è stato ancora possibile portare a compimento l’operazione oggetto di questo tutorial? Non disperare, quasi sicuramente puoi rimediare da solo.</p><p data-w="41" data-c="1409">In circostanze di questo tipo, infatti, è consigliabile provare a eseguire il <strong>reset delle impostazioni del modulo Bluetooth</strong> del computer. Non è difficile, ma comporta la rimozione di tutti i device Bluetooth connessi al Mac. Per attuarla, attieniti alle seguenti indicazioni.</p><ul data-w="103" data-c="1512"><li>Seleziona l’icona di <strong>Preferenze di Sistema</strong> (quella a forma di <strong>ruota d’ingranaggio</strong>) sulla <strong>barra Dock</strong>, clicca sulla voce <strong>Bluetooth</strong> nella finestra che si apre e seleziona la casella accanto all’opzione <strong>Mostra Bluetooth nella barra dei menu</strong>;</li><li>Tieni premuti i tasti <strong>shift+option</strong> sulla tastiera del Mac e clicca sull’<strong>icona del Bluetooth</strong> (quella con la <strong>“B”</strong>) nella parte in alto a destra dello schermo;</li><li>Seleziona la voce <strong>Rimuovi tutti i dispositivi</strong> e poi quella <strong>Ripristina il modulo Bluetooth</strong> dal menu che si apre;</li><li>Riavvia il Mac ed esegui nuovamente la procedura di abbinamento per le cuffie e per tutti gli altri dispositivi Bluetooth.</li></ul><p data-w="36" data-c="1548">Se neppure il ripristino del modulo Bluetooth ha dato i risultati sperati, prova a eseguire il <strong>reset dell’SMC</strong> del Mac. Per capire in che modo riuscirci, puoi seguire le indicazioni contenute nel mio <a href="https://www.aranzulla.it/come-resettare-smc-mac-551992.html">tutorial specifico sull’argomento</a>.</p><p data-w="38" data-c="1586">Qualora nessuno dei tentativi sopra descritti va a buon fine, puoi valutare di metterti in contatto con il <strong>supporto Apple</strong>, telefonicamente, online oppure di persona, seguendo le indicazioni che ti ho fornito nel mio <a href="https://www.aranzulla.it/come-contattare-apple-1009633.html">tutorial specifico sul tema</a>.</p><p data-w="19" data-c="1605"><em>In qualità di affiliati Amazon, riceviamo un guadagno dagli acquisti idonei effettuati tramite i link presenti sul nostro sito.</em></p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>