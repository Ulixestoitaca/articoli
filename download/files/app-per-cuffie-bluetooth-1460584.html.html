<header id="pageContentHead"><h1>App per cuffie Bluetooth</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="54" data-c="54">Di recente, hai acquistato delle ottime <strong><a href="https://www.aranzulla.it/migliori-cuffie-bluetooth-guida-allacquisto-986230.html">cuffie Bluetooth</a></strong> e al momento sei piuttosto soddisfatto del loro utilizzo. Tuttavia, hai la sensazione di non riuscire a sfruttare al meglio le reali potenzialità del dispositivo e, per questo motivo, stai pensando di avvalerti di un’applicazione che ti consenta di ottimizzarne la gestione e migliorarne le prestazioni.</p><p data-w="77" data-c="131">Ebbene, sarai lieto di sapere che su Internet sono presenti davvero tantissime <strong>app per cuffie Bluetooth</strong>: alcune di queste, ad esempio, sono state sviluppate dai rispettivi produttori appositamente per regolare le impostazioni audio e personalizzare l’esperienza d’ascolto, ma vi sono anche soluzioni di questo genere realizzate da terze parti altrettanto valide. Da non trascurare, poi, tutte quelle applicazioni che permettono di ritrovare gli auricolari, i quali spesso e volentieri vengono dimenticati negli angoli più remoti della casa.</p><p data-w="76" data-c="207">Insomma, se hai bisogno di una mano per trovare una soluzione che possa fare al caso tuo, ti consiglio vivamente di consultare i prossimi capitoli, dove illustro le caratteristiche e il funzionamento di alcune fra le <strong>migliori applicazioni per cuffie Bluetooth</strong>. Vedrai che, al termine della lettura, avrai sicuramente le idee più chiare e riuscirai a scovare esattamente quello che ti occorre. Detto ciò, a me non resta che augurarti buon proseguimento e, ovviamente, buon ascolto!</p><div id="ad-in-article-0" class="banner"></div><h2 data-w="1" data-c="208">Indice</h2><ul data-w="69" data-c="277"><li><a href="#samsung">App per cuffie Bluetooth Samsung</a><ul><li><a href="#wearable">Galaxy Wearable (Android)</a></li><li><a href="#buds-manager">Galaxy Buds (iOS/iPadOS)</a></li></ul></li><li><a href="#huawei">App per cuffie Bluetooth HUAWEI</a><ul><li><a href="#huawei-ai-life">HUAWEI AI Life (Android iOS/iPadOS)</a></li></ul></li><li><a href="#xiaomi">App per auricolari Bluetooth Xiaomi</a><ul><li><a href="#xiaomi-earbuds">Xiaomi Earbuds (Android)</a></li></ul></li><li><a href="#ios">App per auricolari Bluetooth iOS</a><ul><li><a href="#impostazioni-ios">Impostazioni AirPods</a></li></ul></li><li><a href="#app-gestire-cuffie">App per gestire cuffie Bluetooth</a><ul><li><a href="#equalizzatore">Equalizzatore per Bluetooth (Android)</a></li><li><a href="#altre-app-gestione-cuffie">Altre app per controllare cuffie Bluetooth</a></li></ul></li><li><a href="#localizzatori">App per trovare le cuffie Bluetooth</a><ul><li><a href="#wunderfind">Wunderfind (Andoid/iOS/iPadOS)</a></li><li><a href="#altre-app-localizzare-cuffie">Altre app per trovare cuffie Bluetooth</a></li></ul></li></ul><p data-w="0" data-c="277"><a name="samsung"></a></p><h2 data-w="5" data-c="282">App per cuffie Bluetooth Samsung</h2><p data-w="46" data-c="328">Se sei alla ricerca di <strong>app per cuffie Bluetooth Samsung</strong>, di seguito ti parlo di alcune soluzioni ad hoc sviluppate dal celebre colosso sudcoreano appositamente per semplificare la gestione e il controllo dei propri dispositivi, nonché fornire soluzioni di assistenza e monitorarne lo stato di salute.</p><p data-w="0" data-c="328"><a name="wearable"></a></p><h3 data-w="3" data-c="331">Galaxy Wearable (Android)</h3><p data-w="0" data-c="331"><img fetchpriority="high" decoding="async" class="alignnone size-full wp-image-1460587" src="https://www.aranzulla.it/wp-content/contenuti/2023/03/de9b457f.jpg" alt="interfaccia Samsung Wearable" width="610" height="657"></p><p data-w="50" data-c="381"><strong>Galaxy Wearable</strong> è un’app sviluppata da <strong>Samsung</strong> e compatibile con smartphone <a href="https://play.google.com/store/apps/details?id=com.samsung.android.app.watchmanager" rel="nofollow" target="_blank">Android</a> (è presente anche su <a href="https://www.aranzulla.it/come-installare-app-su-huawei-1210515.html">store alternativi</a> se il tuo device non dispone dei servizi <a href="https://www.aranzulla.it/come-spostare-le-foto-da-google-foto-1689451.html">Google</a>) che permette di gestire e personalizzare tutti gli accessori indossabili prodotti dalla multinazionale in questione, tra cui anche i vari modelli di <strong><a href="https://www.aranzulla.it/auricolari-samsung-guida-allacquisto-982483.html">auricolari</a></strong>.</p><p data-w="51" data-c="432">Una volta <a href="https://www.aranzulla.it/come-scaricare-app-927964.html">installata</a> (per farlo puoi avvalerti del link riportato al paragrafo precedente) e avviata, occorre eseguire una semplice operazione di connessione al dispositivo, consentendo dapprima all’applicazione di <strong>gestire telefonate</strong> e <strong>accedere alla posizione</strong> e avviando successivamente la <strong>ricerca</strong> degli auricolari che, dunque, dovranno essere attivi e risultare in modalità pairing.</p><p data-w="55" data-c="487">Ti consiglio, per aumentare la disponibilità di funzionalità dedicate agli auricolari, di installare in base al modello in tuo possesso le app <a href="https://play.google.com/store/apps/details?id=com.samsung.accessory.fridaymgr" rel="nofollow" target="_blank">Galaxy Buds Manager</a>, <a href="https://play.google.com/store/apps/details?id=com.samsung.accessory.popcornmgr" rel="nofollow" target="_blank">Galaxy Buds+ Manager</a> o <a href="https://play.google.com/store/apps/details?id=com.samsung.accessory.atticmgr" rel="nofollow" target="_blank">Galaxy Buds PRO Manager</a>, le quali, sostanzialmente, consistono in una una <strong>componente aggiuntiva</strong> dell’app Galaxy Wearable che integra una vista dedicata a tale tipologia di dispositivi.</p><p data-w="43" data-c="530">Grazie a tali applicazioni potrai gestire il funzionamento dei controlli <strong>touch</strong>, ove disponibile abilitare e controllare la <strong>cancellazione attiva del rumore</strong>, aggiornare il <strong>firmware</strong> degli auricolari, gestire le <strong>chiamate</strong>, <strong>equalizzare</strong> l’ascolto o <strong>localizzare</strong> il device, il tutto tramite menu particolarmente semplici e intuitivi.</p><p data-w="0" data-c="530"><a name="buds-manager"></a></p><h3 data-w="4" data-c="534">Galaxy Buds (iOS/iPadOS)</h3><p data-w="0" data-c="534"><img decoding="async" class="alignnone size-full wp-image-1460592" src="https://www.aranzulla.it/wp-content/contenuti/2023/03/672bfe5.jpg" alt="schermate app Galaxy Buds iPhone" width="610" height="495"></p><p data-w="47" data-c="581">Hai bisogno di una soluzione specifica per collegare gli auricolari <strong>Buds Live</strong> o <strong>Buds+</strong> al tuo <strong><a href="https://www.aranzulla.it/quale-iphone-scegliere-905509.html">iPhone</a></strong> o <strong><a href="https://www.aranzulla.it/quale-ipad-comprare-894862.html">iPad</a></strong>? In tal caso, <strong>Samsung Galaxy Buds</strong> è la risorsa che fa per te: questa app, infatti, permette di associare facilmente i modelli in questione ai dispositivi <a href="https://apps.apple.com/it/app/samsung-galaxy-buds/id1491433898" rel="nofollow" target="_blank">iOS/iPadOS</a>.</p><p data-w="42" data-c="623">Per farlo, occorre semplicemente avviare il <strong>pairing</strong>, operazione che puoi compiere eseguendo uno swype verso l’alto a partire dalla schermata iniziale dell’app e indossando gli auricolari, che naturalmente dovranno essere carichie: il suo completamento ti verrà notificato da un <strong>suono</strong> facilmente distinguibile.</p><p data-w="43" data-c="666">Successivamente, potrai attivare o disattivare le varie funzionalità di cui sono dotati gli auricolari in tuo possesso, ad esempio la modalità <strong>ambient</strong> o la <strong>cancellazione attiva del rumore</strong>, nonché <strong>equalizzare l’audio</strong>, impostare il <strong>touch</strong>, verificare lo <strong>stato della batteria</strong> o <strong>localizzare</strong> le cuffie.</p><p data-w="0" data-c="666"><a name="huawei"></a></p><h2 data-w="5" data-c="671">App per cuffie Bluetooth HUAWEI</h2><p data-w="37" data-c="708">Se hai bisogno di <strong>app per cuffie Bluetooth HUAWEI</strong>, in grado di offrire funzionalità specifiche per i modelli di auricolari prodotti dalla popolare multinazionale cinese, di seguito ti parlo della risorsa ufficiale a cui puoi fare riferimento.</p><p data-w="0" data-c="708"><a name="huawei-ai-life"></a></p><h3 data-w="6" data-c="714">HUAWEI AI Life (Android iOS/iPadOS)</h3><p data-w="0" data-c="714"><img decoding="async" class="alignnone size-full wp-image-1460614" src="https://www.aranzulla.it/wp-content/contenuti/2023/03/21f89c3a.jpg" alt="schermate app Huawei AI Life" width="610" height="490"></p><p data-w="84" data-c="798"><strong>AI Life</strong> è l’app sviluppata da HUAWEI per gestire e controllare tutti i suoi dispositivi smart. Ovviamente, puoi trovarla direttamente nell’<a href="https://appgallery.huawei.com/app/C10406921" rel="nofollow" target="_blank">AppGallery</a>, lo store ufficiale dell’azienda in questione, o scaricarla da <a href="https://consumer.huawei.com/en/mobileservices/ai-life/" rel="nofollow" target="_blank">questa pagina del sito di HUAWEI</a> scansionando il <a href="https://www.aranzulla.it/qr-code-come-funziona-1024067.html">codice QR</a> che si visualizza pigiando il pulsante <strong>Install NOW</strong> posto sulla destra (potrebbe essere necessario abilitare il download da sorgenti esterne per <a href="https://www.aranzulla.it/come-installare-apk-668919.html">installare la relativa APK</a>), oppure, se disponi di un <strong><a href="https://www.aranzulla.it/quale-iphone-scegliere-905509.html">iPhone</a></strong> o <strong><a href="https://www.aranzulla.it/quale-ipad-comprare-894862.html">iPad</a></strong>, ottenere la relativa versione per <a href="https://apps.apple.com/it/app/huawei-ai-life/id1266194141" rel="nofollow" target="_blank">iOS/iPadOS</a> presente nell’App Store.</p><p data-w="41" data-c="839">Una volta avviata, accetta le condizioni di utilizzo dell’app, quindi fornisci i necessari consensi per l’accesso alla posizione. Successivamente, accedi con il tuo <strong><a href="https://www.aranzulla.it/huawei-mobile-services-a-cosa-servono-e-come-funzionano-1207378.html">HUAWEI ID</a></strong>, dopodiché premi il pulsante <strong>Aggiungi dispositivo</strong> per avviare la scansione dei device Bluetooth presenti nelle vicinanze.</p><p data-w="45" data-c="884">Se hai dubbi sulla corretta modalità per farlo, puoi all’occorrenza anche verificare le <strong>istruzioni</strong> relative al modello di auricolari in tuo possesso selezionando la funzione <strong>Aggiungi manualmente</strong> posta in basso a sinistra e individuando, al passaggio successivo, gli auricolari in questione all’interno della sezione <strong>Intrattenimento</strong>.</p><p data-w="37" data-c="921">Una volta completata l’associazione, l’app ti permetterà di gestire le varie funzionalità del dispositivo, verificare lo <strong>stato della batteria</strong>, configurare le <strong>impostazioni del touch</strong>, attivare gli <strong>effetti audio</strong>, eseguire la <strong>localizzazione</strong> del dispositivo e aggiornare il <strong>firmware</strong>.</p><p data-w="0" data-c="921"><a name="xiaomi"></a></p><h2 data-w="5" data-c="926">App per auricolari Bluetooth Xiaomi</h2><p data-w="39" data-c="965">Forse non ne eri al corrente, ma esiste anche una specifica <strong>app per auricolari Bluetooth Xiaomi</strong> che consente di gestire in maniera molto intuitiva le funzioni degli auricolari <strong>Buds</strong> prodotte dalla nota multinazionale cinese. Vediamo di quale si tratta.</p><p data-w="0" data-c="965"><a name="xiaomi-earbuds"></a></p><h3 data-w="3" data-c="968">Xiaomi Earbuds (Android)</h3><p data-w="0" data-c="968"><img loading="lazy" decoding="async" class="alignnone size-full wp-image-1460612" src="https://www.aranzulla.it/wp-content/contenuti/2023/03/1098fa3e.jpg" alt="schermate app Xiaomi Earbuds" width="610" height="616"></p><p data-w="54" data-c="1022"><strong>Xiaomi Earbuds</strong> è l’app ufficiale di Xiaomi sviluppata appositamente per gestire gli <a href="https://www.aranzulla.it/migliori-cuffie-xiaomi-guida-allacquisto-1244744.html">auricolari</a> prodotti dall’azienda di Pechino. È compatibile con dispositivi <a href="https://play.google.com/store/apps/details?id=com.mi.earphone" rel="nofollow" target="_blank">Android</a>, e puoi scaricarla sia dal link del Google Play Store che ti ho appena fornito, sia come <strong><a href="https://www.aranzulla.it/come-installare-apk-668919.html">APK</a></strong> (autorizzando dunque l’installazione da sorgenti esterne) da <a href="https://cn.tws.wear.mi.com/download-apps-earphone.html" rel="nofollow" target="_blank">questa pagina del sito ufficiale del produttore</a>.</p><p data-w="77" data-c="1099">Una volta avviata, dovrai dapprima consentire l’accesso alla <strong>posizione</strong> e accettare i <strong>termini del servizio</strong>, per poi eseguire una breve <strong>profilazione</strong>, a cui fa seguito la procedura di <strong>associazione degli auricolari</strong>. Ti basterà dunque inserire entrambe gli auricolari nella <strong>custodia</strong> mantenendola aperta e premere il pulsante ivi presente. Successivamente, dovrai pigiare il bottone <strong>Aggiungi auricolari</strong> nell’app e attendere che venga sincronizzato il dispositivo. Verifica nella schermata in questione eventuali istruzioni specifiche e i modelli compatibili con l’app.</p><p data-w="49" data-c="1148">Al termine della procedura potrai accedere alle varie funzionalità messe a disposizione da Xiaomi Earbuds che includono, a seconda delle caratteristiche del prodotto in tuo possesso, la possibilità di <strong>personalizzare l’audio</strong>, attivare la <strong>cancellazione del rumore</strong>, configurare i <strong>gesti</strong> e impostare il <strong>rilevamento in-ear</strong> o la <strong>localizzazione</strong> del device.</p><p data-w="0" data-c="1148"><a name="ios"></a></p><h2 data-w="5" data-c="1153">App per auricolari Bluetooth iOS</h2><p data-w="52" data-c="1205">Se sei alla ricerca di un’<strong>app per auricolari Bluetooth iOS</strong> che ti consenta, dunque, di gestire al meglio gli auricolari <strong><a href="https://www.aranzulla.it/cuffie-apple-guida-allacquisto-983325.html">AirPods</a></strong> collegati al tuo <strong><a href="https://www.aranzulla.it/quale-iphone-scegliere-905509.html">iPhone</a></strong>, ti suggerisco di avvalerti delle funzioni integrate nel sistema operativo stesso (di cui ti parlo meglio qui di seguito), le quali comprendono diverse opzioni di personalizzazione.</p><p data-w="44" data-c="1249">Qualora, invece, fossi alla ricerca di app di terze parti compatibili con iPhone/iPad, ma diverse da quelle ufficiali sviluppate dai vari brand di riferimento esposte in precedenza, ti rimando alla lettura di un prossimo capitolo dedicato alle <a href="#altre-app-gestione-cuffie">altre applicazioni per gestire le cuffie</a>.</p><p data-w="0" data-c="1249"><a name="impostazioni-ios"></a></p><h3 data-w="2" data-c="1251">Impostazioni AirPods</h3><p data-w="0" data-c="1251"><img loading="lazy" decoding="async" class="alignnone size-full wp-image-1460616" src="https://www.aranzulla.it/wp-content/contenuti/2023/03/d45353d9.jpg" alt="Impostazioni AirPods" width="610" height="660"></p><p data-w="46" data-c="1297">Come accennato poc’anzi, in realtà non c’è bisogno di scaricare un’<strong>app per auricolari Bluetooth Apple</strong>, in quanto le <strong>Impostazioni AirPods</strong> di iOS (o iPadOS se disponi di un <strong><a href="https://www.aranzulla.it/quale-ipad-comprare-894862.html">iPad</a></strong>) offrono già di per se tutto quello che ti occorre per ottimizzare e personalizzare l’esperienza d’ascolto.</p><p data-w="63" data-c="1360">Dopo aver eseguito l’<a href="https://www.aranzulla.it/come-collegare-airpods-1108796.html#cap5">associazione degli auricolari</a> (per istruzioni più specifiche fai riferimento al tutorial appena linkato) recati nelle impostazioni dell’iPhone/iPad pigiando il simbolo dell’<strong>ingranaggio</strong>, quindi seleziona la voce <strong>AirPods</strong> che riporta il <strong>nome del modello</strong> in tuo possesso posta nella parte alta della nuova schermata visualizzata e utilizza le preferenze ivi presenti per definire i <strong>comandi</strong> dell’auricolare destro e sinistro.</p><p data-w="84" data-c="1444">Ti suggerisco di fare in modo che almeno a uno di questi sia associata all’opzione <strong><a href="https://www.aranzulla.it/come-usare-siri-30966.html">Siri</a></strong>, in modo da poter usare l’assistente vocale di Apple per gestire a voce le varie funzioni, ad esempio per <a href="https://www.aranzulla.it/come-alzare-volume-airpods-1153043.html">alzare il volume</a>. Fai riferimento alle istruzioni del tuo modello specifico per scoprire come richiamare Siri. Se, invece, hai una versione datata di iOS, puoi regolare le impostazioni degli AirPods andando nel menu <strong>Impostazioni &gt; Bluetooth &gt;</strong> e pigiando il simbolo <strong>[i]</strong> collocato a fianco del nome del dispositivo in questione.</p><p data-w="0" data-c="1444"><a name="app-gestire-cuffie"></a></p><h2 data-w="5" data-c="1449">App per gestire cuffie Bluetooth</h2><p data-w="45" data-c="1494">Nel tuo caso, preferiresti fare riferimento a delle <strong>app per gestire cuffie Bluetooth</strong> di terze parti, in grado di fornire funzionalità idonee a qualsiasi modello di auricolare wireless, come quelle per l’equalizzazione dell’audio? Allora, questa è senz’altro la sezione della guida che fa per te.</p><p data-w="0" data-c="1494"><a name="equalizzatore"></a></p><h3 data-w="4" data-c="1498">Equalizzatore per Bluetooth (Android)</h3><p data-w="0" data-c="1498"><img loading="lazy" decoding="async" class="alignnone size-full wp-image-1460645" src="https://www.aranzulla.it/wp-content/contenuti/2023/03/dc6e39a3.jpg" alt="schermate app Equalizzatore per Bluetooth" width="610" height="552"></p><p data-w="74" data-c="1572">Se hai bisogno di migliorare l’ascolto dalle tue cuffie Bluetooth e, in particolare, ottimizzare la gestione delle frequenze durante la riproduzione di musica o contenuti multimediali di vario genere, ti suggerisco di installare <strong><a href="https://play.google.com/store/apps/details?id=io.audiosmaxs.bassboostermusic" rel="nofollow" target="_blank">Equalizzatore per Bluetooth</a></strong>, un’applicazione gratuita per dispositivi Android che consente di configurare facilmente diversi parametri audio. Se lo desideri, puoi eventualmente sbloccare alcune funzioni aggiuntive e rimuovere la pubblicità acquistando la versione <strong>PRO</strong>, con costi a partire da <strong>2,19 euro una tantum</strong>.</p><p data-w="40" data-c="1612">Dopo averla <a href="https://www.aranzulla.it/come-scaricare-app-927964.html">scaricata e installata</a>, assicurati che i tuoi auricolari Bluetooth siano regolarmente connessi, quindi avviala con un tap sulla sua nuova icona in home screen e, non appena visualizzi la sua schermata principale, <strong>abilita l’equalizzatore</strong> premendo sul relativo pulsante.</p><p data-w="31" data-c="1643">A seguire, scegli se intervenire <strong>manualmente</strong> sui vari parametri, regolando le frequenze audio tramite i selettori ivi presenti, o se avvalerti di uno dei <strong>preset</strong> disponibili nel menu a tendina sottostante.</p><p data-w="49" data-c="1692">Inoltre, puoi anche abilitare le manopole di regolazione del <strong>Bass Boost</strong>, del <strong>Loudness</strong> e del <strong>Surround</strong> premendo i relativi bottoni, mentre nelle impostazioni dell’app, accessibili pigiando il simbolo dell’<strong>ingranaggio</strong> posto in alto a destra, sono presenti altre utili opzioni per la gestione del <strong>volume</strong> e dell’<strong>interfaccia grafica</strong>.</p><p data-w="0" data-c="1692"><a name="altre-app-gestione-cuffie"></a></p><h3 data-w="6" data-c="1698">Altre app per controllare cuffie Bluetooth</h3><p data-w="0" data-c="1698"><img loading="lazy" decoding="async" class="alignnone size-full wp-image-1460647" src="https://www.aranzulla.it/wp-content/contenuti/2023/03/7ec6f270.jpg" alt="schermate Bluetooth Audio Device Widget" width="610" height="575"></p><p data-w="41" data-c="1739">Vorresti valutare anche <strong>altre app per controllare cuffie Bluetooth</strong>? Nessun problema, ho preparato per te un elenco di valide alternative che comprendono equalizzatori dotati di preset realizzati appositamente per migliorare l’ascolto tramite auricolari, o applicazioni che semplificano la connessione del dispositivo.</p><ul data-w="139" data-c="1878"><li><strong>Bluetooth Audio Device Widget</strong> (<a href="https://play.google.com/store/apps/details?id=com.tom.bluetoothDevicesWidget" rel="nofollow" target="_blank">Android</a>) — questa applicazione mette a disposizione una semplice funzione che permette di selezionare rapidamente il dispositivo Bluetooth che si intende utilizzare per la riproduzione audio e, ad esempio, passare dalle casse alle cuffie senza bisogno di entrare nel menu delle impostazioni.</li><li><strong>Bluetooth Headset check</strong> (<a href="https://play.google.com/store/apps/details?id=mag.com.test.headset" rel="nofollow" target="_blank">Android</a>) — si tratta di un’utility che consente di verificare in maniera molto intuitiva la qualità del segnale audio delle cuffie e controllare lo stato della batteria.</li><li><strong>Equalizzatore e amplificatore</strong> (<a href="https://apps.apple.com/it/app/equalizzatore-e-amplificatore/id1550086698" rel="nofollow" target="_blank">iOS/iPadOS</a>) — se cerchi un’<strong>app per auricolari Bluetooth iPhone</strong> che possa aiutarti a gestire i parametri dell’audio in uscita sulle tue cuffie, ti consiglio di provare questa utile risorsa.</li><li><strong>Beats</strong> (<a href="https://play.google.com/store/apps/details?id=com.apple.bnd" rel="nofollow" target="_blank">Android</a>) — utilizzi le cuffie Beats su un dispositivo Android? In tal caso ti consiglio di provare questa applicazione, che sblocca diverse funzionalità adatte a gestire i modelli di questo popolare brand.</li></ul><p data-w="0" data-c="1878"><a name="localizzatori"></a></p><h2 data-w="6" data-c="1884">App per trovare le cuffie Bluetooth</h2><p data-w="41" data-c="1925">Per concludere, desidero parlarti anche di alcune fra le migliori <strong>app per trovare cuffie Bluetooth</strong> presenti nei principali store. Se sei solito abbandonare distrattamente i tuoi auricolari dove capita, troverai particolarmente utile adottare una soluzione di questo genere per localizzarle velocemente.</p><p data-w="0" data-c="1925"><a name="wunderfind"></a></p><h3 data-w="4" data-c="1929">Wunderfind (Andoid/iOS/iPadOS)</h3><p data-w="0" data-c="1929"><img loading="lazy" decoding="async" class="alignnone size-full wp-image-1460651" src="https://www.aranzulla.it/wp-content/contenuti/2023/03/c1aa4f68.jpg" alt="schermate app Wunderfind" width="610" height="589"></p><p data-w="57" data-c="1986"><strong>Wunderfind</strong> è senza ombra di dubbio una delle migliori <strong>app per localizzare le cuffie Bluetooth</strong> a cui puoi fare riferimento. Di base è <strong>gratuita</strong>, e il suo funzionamento risulta particolarmente semplice e intuitivo: dopo averla scaricata e installata sul tuo dispositivo <a href="https://play.google.com/store/apps/details?id=com.hf.findlostdevice" rel="nofollow" target="_blank">Android</a> o <a href="https://apps.apple.com/it/app/wunderfind-find-lost-device/id1458601441" rel="nofollow" target="_blank">iOS/iPadOS</a>, ti basterà avviarla per eseguire sùbito la <strong>scansione</strong> dei device precedentemente associati.</p><p data-w="35" data-c="2021">Una volta fatto ciò, fai tap sul modello di auricolari che desideri ritrovare, quindi muoviti nell’ambiente circostante e verifica l’indicatore ivi presente: più ti avvicini all’oggetto, più la percentuale di <strong>intensità del segnale</strong> risulterà elevata.</p><p data-w="34" data-c="2055">Per sbloccare altre funzioni, come la riproduzione di un <strong>suono</strong> utile a velocizzare la ricerca o ricevere una <strong>notifica</strong> quando ti allontani troppo dal dispositivo, occorre acquistare la versione <strong>PRO</strong> al costo di <strong>5,49€</strong>.</p><p data-w="0" data-c="2055"><a name="altre-app-localizzare-cuffie"></a></p><h3 data-w="6" data-c="2061">Altre app per trovare cuffie Bluetooth</h3><p data-w="0" data-c="2061"><img loading="lazy" decoding="async" class="alignnone size-full wp-image-1460654" src="https://www.aranzulla.it/wp-content/contenuti/2023/03/9a00db15.jpg" alt="schermate app Find My Bluetooth Device" width="610" height="464"></p><p data-w="38" data-c="2099">Nei principali store puoi trovare molte <strong>altre app per trovare cuffie Bluetooth</strong> che, similmente a Wunderfind, consentono di localizzare un dispositivo precedentemente collegato allo smartphone, e di seguito ti riporto un elenco di quelle che reputo più valide.</p><ul data-w="195" data-c="2294"><li><strong>Dov’è</strong> (<a href="https://apps.apple.com/it/app/dov%C3%A8/id1514844621" rel="nofollow" target="_blank">iOS/iPadOS</a>) — per quanto riguarda la <strong>localizzazione</strong> di un iPhone o iPad, ti suggerisco di fare riferimento alla funzione in questione, alla quale puoi accedere sempre dalle impostazioni di iOS/iPadOS premendo sul tuo <strong><a href="https://www.aranzulla.it/come-creare-un-id-apple-28505.html">ID Apple</a></strong> e selezionando l’apposita voce. Questa viene attivata automaticamente ai dispositivi Apple connessi, ma se vuoi maggiori informazioni su <a href="https://www.aranzulla.it/come-aggiungere-un-dispositivo-su-dove-1364573.html">come aggiungere un dispositivo a Dov’è</a> puoi leggere la mia guida interamente dedicata all’argomento.</li><li><strong>Find My Bluetooth Device</strong> (<a href="https://play.google.com/store/apps/details?id=find.my.headset.and.bluetooth.device" rel="nofollow" target="_blank">Android</a>) — altra semplice app che, misurando la potenza del segnale wireless, è in grado di indicare quanto ci si avvicina al dispositivo perso. Gli annunci possono essere rimossi con un acquisto in-app pari a <strong>3,29 euro</strong>.</li><li><strong>BlueRadar</strong> (<a href="https://play.google.com/store/apps/details?id=sutv.blueradar" rel="nofollow" target="_blank">Android</a>) — anche in questo caso l’interfaccia consiste in un radar che mostra indicativamente la distanza dal dispositivo Bluetooth che si sta cercando. Puoi eventualmente eliminare le inserzioni pubblicitarie sottoscrivendo un abbonamento mensile al costo di <strong>1,99 euro/mese</strong>.</li><li><strong>Device Tracker</strong> (<a href="https://apps.apple.com/it/app/device-tracker/id1534477715" rel="nofollow" target="_blank">iOS/iPadOS</a>) — applicazione per iPhone e iPad che nella sua versione base è gratuita, il cui funzionamento è del tutto simile a quelle finora mostrate. Anche in questo caso è possibile sbloccare ulteriori funzionalità sottoscrivendo un abbonamento con costi a partire da <strong>5,49 euro</strong> per la soluzione <strong>settimanale</strong>.</li></ul><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>