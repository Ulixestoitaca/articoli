<header id="pageContentHead"><h1>Come convertire AAC in MP3</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="45" data-c="45">Hai provato a copiare alcuni brani musicali in formato AAC sul tuo lettore MP3, ma a quanto pare il dispositivo non riesce a riprodurli? Non temere, non devi rinunciare alle tue canzoni preferite. Converti tutti i file “incriminati” in MP3 e il gioco è fatto.</p><p data-w="70" data-c="115">Come dici? Non hai molta dimestichezza in fatto di informatica e nuove tecnologie e non sai <strong>come convertire AAC in MP3</strong>? Beh, ma io sono qui proprio per questo: per consigliarti i migliori strumenti adatti allo scopo e aiutarti a capire come funzionano. Ce ne sono per Windows, macOS e Linux, senza contare che esistono delle soluzioni funzionanti online e delle app ad hoc anche per Android e iOS/iPadOS.</p><p data-w="49" data-c="164">Ti assicuro che è un vero gioco da ragazzi, pertanto mettiamo al bando le ciance e vediamo subito come trasformare i file AAC che il tuo lettore portatile non riesce a “digerire” in comuni MP3, preservandone la qualità audio. Sei pronto? Sì? Grandioso! Al bando le ciance e procediamo.</p><div id="ad-in-article-0" class="banner"></div><h2 data-w="1" data-c="165">Indice</h2><ul data-w="47" data-c="212"><li><a href="#chapter1">Come convertire AAC in MP3 su computer</a><ul><li><a href="#sub-chapter1">fre:ac (Windows/macOS/Linux)</a></li><li><a href="#sub-chapter2">MediaHuman Audio Converter (Windows/macOS)</a></li><li><a href="#sub-chapter3">Switch Audio File Converter (Windows/macOS)</a></li></ul></li><li><a href="#chapter2">Come convertire AAC in MP3 online</a><ul><li><a href="#sub-chapter4">Convertio</a></li><li><a href="#sub-chapter5">Zamzar</a></li></ul></li><li><a href="#chapter3">Come convertire AAC in MP3 su smartphone e tablet</a><ul><li><a href="#sub-chapter6">Audio Converter (Android)</a></li><li><a href="#sub-chapter7">Convertitore Audio (iOS/iPadOS)</a></li></ul></li></ul><p data-w="0" data-c="212"><a name="chapter1"></a></p><h2 data-w="7" data-c="219">Come convertire AAC in MP3 su computer</h2><p data-w="37" data-c="256">Iniziamo andando a scoprire <strong>come convertire AAC in MP3 su computer</strong>, usando appositi programmi per <strong>Windows</strong>, <strong>macOS</strong> e <strong>Linux</strong>. Li trovi indicati qui di seguito, insieme alle relative istruzioni d’uso. È un gioco da ragazzi, sta’ tranquillo!</p><p data-w="0" data-c="256"><a name="sub-chapter1"></a></p><h3 data-w="5" data-c="261">fre:ac (Windows/macOS/Linux)</h3><p data-w="0" data-c="261"><img fetchpriority="high" decoding="async" class="alignnone size-full wp-image-1617357" src="https://www.aranzulla.it/wp-content/contenuti/2019/07/a448edf.jpg" alt="fre:ac" width="610" height="457"></p><p data-w="64" data-c="325">Il primo tra i programmi utili per <strong>convertire AAC in MP3</strong> che voglio invitarti a prendere in considerazione è <strong>fre:ac</strong>. Si tratta di un software gratuito e open source, disponibile per Windows, macOS e Linux, che permette di convertire tra loro tutti i principali formati di file audio agendo anche contemporaneamente su più brani, in serie, oltre che di <a href="https://www.aranzulla.it/come-rippare-un-cd-25936.html">rippare</a> i CD audio.</p><p data-w="101" data-c="426">Per effettuare il download di fre:ac su Windows, puoi avvalerti del <a href="https://www.microsoft.com/store/apps/9P1XD8ZQJ7JD?cid=storebadge&amp;ocid=badge" rel="nofollow" target="_blank">Microsoft Store</a>. In alternativa, se usi una versione di Windows senza store, visita il <a href="http://www.freac.org/" rel="nofollow" target="_blank">sito Web del programma</a>, seleziona la voce <strong>Downloads</strong> dalla barra laterale di sinistra, scorri fino alla sezione <strong>fre:ac is also available as a binary .zip package</strong> e clicca sul collegamento accanto alla voce <strong>x86 (64 bit)</strong> o alla voce <strong>‌ x86 (32 bit)</strong>, a seconda se usi un <a href="https://www.aranzulla.it/come-vedere-se-il-pc-e-32-o-64-bit-1050790.html">sistema operativo a 64 o 32 bit</a>. In questo modo otterrai la versione portable di fre:ac, da poter usare semplicemente estraendo il <strong>file ZIP</strong> ottenuto e lanciando l’eseguibile <strong><span class="skimlinks-unlinked">freac.exe</span></strong>.</p><p data-w="87" data-c="513">Se utilizzi un <strong>Mac</strong>, nella pagina di download di fre:ac, clicca sul link <strong><span class="skimlinks-unlinked">freac-xx-macosx.dmg</span></strong>. A download avvenuto, apri il <strong>file DMG</strong> scaricato poc’anzi e trascina l’<strong>icona di fre:ac</strong> nella cartella <strong>Applicazioni</strong> del computer. Successivamente, facci <strong>clic destro</strong> sopra, seleziona la voce <strong>Apri</strong> dal menu contestuale e premi sul tasto <strong>Apri</strong> nella finestra proposta sullo schermo, in maniera tale da avviare l’applicazione andando però ad aggirare le limitazioni di Apple imposte contro gli sviluppatori non autorizzati (operazione che va eseguita solo al primo avvio).</p><p data-w="52" data-c="565">Ora che, a prescindere dal sistema operativo impiegato, visualizzi la finestra del software sullo schermo (dopo aver chiuso il messaggio di presentazione), fai clic sulla <strong>freccia</strong> che si trova accanto al pulsante <strong>(▶︎)</strong> nella barra degli strumenti di fre:ac e seleziona la voce <strong>Lame MP3 Encoder</strong> per impostare il formato di output.</p><p data-w="30" data-c="595">Successivamente, premi sull’icona dell’<strong>ingranaggio</strong> che si trova sempre sulla barra degli strumenti di fre:ac e definisci tutti i parametri relativi alla qualità dei file audio che vuoi ottenere.</p><p data-w="47" data-c="642">Se lo reputi opportuno, prima di dare il via al processo di conversione puoi modificare la cartella di destinazione dei file di output, che per impostazione predefinita è quella <strong>Musica</strong>, premendo sul tasto <strong>Sfoglia</strong> in basso a destra e selezionando la posizione che preferisci sul tuo computer.</p><p data-w="40" data-c="682">Infine, clicca sull’icona del <strong>foglio bianco</strong> che si trova in alto a sinistra per selezionare i file AAC da convertire, oppure trascinali direttamente nella finestra del programma, dopodiché premi sul tasto <strong>Play</strong> e attendi l’avvio e il completamento della procedura.</p><p data-w="0" data-c="682"><a name="sub-chapter2"></a></p><h3 data-w="5" data-c="687">MediaHuman Audio Converter (Windows/macOS)</h3><p data-w="0" data-c="687"><img decoding="async" class="alignnone size-full wp-image-1617348" src="https://www.aranzulla.it/wp-content/contenuti/2019/07/3a00561e.jpg" alt="MediaHuman Audio Converter" width="610" height="352"></p><p data-w="63" data-c="750">Un altro strumento che puoi valutare di adoperare se desideri <strong>convertire un file audio AAC in MP3</strong> è <strong>MediaHuman Free Audio Converter</strong>. Si tratta di un programma gratuito, compatibile sia con Windows che con macOS, e facilissimo da usare, il quale consente di intervenire su tutti i principali formati di file audio, quindi non solo AAC e MP3, ma anche WMA, AAC ecc.</p><p data-w="38" data-c="788">Per effettuare il download del programma sul tuo computer, visita il <a href="https://www.mediahuman.com/it/audio-converter/" rel="nofollow" target="_blank">relativo sito Web</a> e clicca sul pulsante con la <strong>bandierina</strong> di Windows (se stai usando Windows) o su quello con la <strong>mela morsicata</strong> (se stai usando macOS).</p><p data-w="50" data-c="838">A download ultimato, se stai usando <strong>Windows</strong>, apri il <strong>file EXE</strong> ottenuto e, nella finestra che ti viene mostrata sul desktop, clicca sul pulsante <strong>Sì</strong>. In seguito, seleziona la voce <strong>Accetto i termini del contratto di licenza</strong>, premi sul pulsante <strong>Avanti</strong> per quattro volte e sui tasti <strong>Installa</strong> e <strong>Fine</strong>.</p><p data-w="76" data-c="914">Se stai usando <strong>macOS</strong>, apri il <strong>file DMG</strong> ottenuto e trascina l’<strong>icona di MediaHuman Free Audio Converter</strong> nella cartella <strong>Applicazioni</strong> del Mac, dopodiché fai <strong>clic destro</strong> su di essa e scegli la voce <strong>Apri</strong> dal menu che compare e nella finestra sullo schermo, in modo da avviare il programma andando però ad aggirare le limitazioni imposte da Apple nei confronti delle applicazioni provenienti da sviluppatori non certificati (operazione che va effettuata solo alla prima esecuzione).</p><p data-w="32" data-c="946">Quando visibile la finestra di MediaHuman Free Audio Converter sullo schermo, fai clic sul pulsante <strong>(+)</strong> che si trova in alto per selezionare i file AAC da convertire, oppure trascinali direttamente sulla schermata.</p><p data-w="37" data-c="983">Successivamente, espandi il menu a tendina <strong>Formato</strong> collocato in alto e, dall’ulteriore finestra mostrata, imposta il formato di output scegliendo l’opzione <strong>MP3</strong>. Se lo ritieni opportuno, provvedi altresì a regolare il bitrate e clicca sul tasto <strong>Close</strong>.</p><p data-w="18" data-c="1001">Infine, per avviare il processo di conversione, clicca sul tasto con le <strong>due frecce</strong> collocato sempre in alto.</p><p data-w="52" data-c="1053">Per impostazione predefinita, i file di output vengono salvati nella cartella <strong>Musica</strong> del computer, ma puoi eventualmente modificare preventivamente questo comportamento facendo clic sul pulsante con la <strong>ruota d’ingranaggio</strong> sulla barra degli strumenti in alto, accedendo alla scheda <strong>Uscita</strong> e indicando un percorso alternativo nel campo sotto la dicitura <strong>Cartella di uscita</strong>.</p><p data-w="0" data-c="1053"><a name="sub-chapter3"></a></p><h3 data-w="6" data-c="1059">Switch Audio File Converter (Windows/macOS)</h3><p data-w="0" data-c="1059"><img decoding="async" class="alignnone size-full wp-image-1617358" src="https://www.aranzulla.it/wp-content/contenuti/2019/07/c129f388.jpg" alt="Switch Audio File Converter" width="610" height="314"></p><p data-w="77" data-c="1136"><strong>Switch Audio File Converter</strong> è un altro bel software gratuito (per uso non commerciale), che è in grado di assolvere in maniera impeccabile allo scopo a cui è preposto: convertire i file audio. È disponibile sia per Windows che per macOS, per cui rientra a pieno titolo nella categoria degli strumenti per <strong>convertire AAC in MP3 Mac</strong>. Consente anche di regolare le impostazioni di conversione avanzate ed è dotato di un’interfaccia piuttosto gradevole. Cosa volere di più?</p><p data-w="20" data-c="1156">Per scaricare Switch Audio File Converter sul tuo computer, recati sul <a href="https://www.nch.com.au/switch/index.html#" rel="nofollow" target="_blank">sito del programma</a> e clicca sul pulsante <strong>Download Now</strong>.</p><p data-w="55" data-c="1211">A scaricamento ultimato, se stai impiegando <strong>Windows</strong>, apri il <strong>file EXE</strong> ottenuto e, nella finestra che vedi comparire sul desktop, fai clic sul pulsante <strong>Sì</strong> e sul collegamento <strong>Scarica e installa in Italiano</strong>, per scaricare la traduzione del programma in lingua italiana. Successivamente, accetta i termini di utilizzo del software e premi sul pulsante <strong>Avanti</strong>.</p><p data-w="84" data-c="1295">Se, invece, stai usando <strong>macOS</strong>, apri il <strong>ZIP</strong> ottenuto, poi il <strong>file DMG</strong> ottenuto, clicca sul tasto <strong>Agree</strong> nella finestra che compare sulla scrivania e trascina l’<strong>icona di Switch Audio File Converter</strong> nella cartella <strong>Applicazioni</strong> del Mac, dopodiché facci <strong>clic destro</strong> sopra, seleziona la voce <strong>Apri</strong> dal menu che compare e premi sul tasto Apri nell’ulteriore finestra mostrata sullo schermo, in modo da andare ad aggirare le limitazioni di Apple verso gli sviluppatori non certificati (operazione che va eseguita solo al primo avvio).</p><p data-w="45" data-c="1340">Ora che, a prescindere dal sistema operativo, visualizzi la finestra del software sullo schermo, premi sul pulsante <strong>Aggiungi file</strong> collocato in alto a sinistra e seleziona i file audio AAC da convertire. In alternativa, trascina i file direttamente nella schermata di Switch Audio File Converter.</p><p data-w="38" data-c="1378">Scegli, dunque, l’opzione <strong>.mp3</strong> dal menu a tendina <strong>Formato</strong> che si trova in basso a sinistra e regola, se lo ritieni necessario, le impostazioni relative alla qualità dell’audio tramite la finestra che compare, premendo sul pulsante <strong>Opzioni</strong> adiacente.</p><p data-w="33" data-c="1411">Per concludere, premi sul bottone <strong>Sfoglia</strong> per scegliere la cartella in cui salvare i file una volta convertiti e avvia la procedura di trasformazione cliccando sul pulsante <strong>Converti</strong> situato in basso a destra.</p><p data-w="0" data-c="1411"><a name="chapter2"></a></p><h2 data-w="6" data-c="1417">Come convertire AAC in MP3 online</h2><p data-w="41" data-c="1458">Non vuoi o non puoi installare nuovi programmi sul tuo computer? Allora potresti trovare interessante <strong>convertire AAC in MP3 online</strong>, ricorrendo all’uso di appositi servizi Web fruibili direttamente dalla finestra del <a href="https://www.aranzulla.it/che-cose-il-browser-1029113.html"><strong>browser</strong></a> (es. <a href="https://www.aranzulla.it/come-installare-google-chrome-918034.html"><strong>Chrome</strong></a>). Per tutti di dettagli, prosegui nella lettura.</p><p data-w="0" data-c="1458"><a name="sub-chapter4"></a></p><h3 data-w="1" data-c="1459">Convertio</h3><p data-w="0" data-c="1459"><img loading="lazy" decoding="async" class="alignnone size-full wp-image-1617379" src="https://www.aranzulla.it/wp-content/contenuti/2019/07/81c52bd.jpg" alt="Convertio" width="610" height="403"></p><p data-w="80" data-c="1539">Per convertire AAC in MP3 agendo online, ti consiglio in primo luogo di rivolgerti a <strong>Convertio</strong>. Si tratta di un convertitore fruibile via Web che permette di intervenire su qualsiasi formato di file, dunque non solo quelli oggetto di questo tutorial. Supporta il caricamento di file con dimensioni massime pari a 100 MB e non è obbligatorio registrarsi, ma per sbloccare tutte le funzioni bisogna creare un account e sottoscrivere un piano a pagamento (con costi a partire da 9,99 dollari/mese).</p><p data-w="50" data-c="1589">Per usare Convertio, visita la <a href="https://convertio.co/it/" rel="nofollow" target="_blank">relativa home page</a>, fai clic sul pulsante <strong>Scegli i file</strong> e seleziona i file AAC sul tuo computer che vuoi convertire, oppure trascinali direttamente nella finestra del browser. In alternativa, puoi prelevare i file da <strong><a href="https://www.aranzulla.it/come-funziona-google-drive-1010328.html">Google Drive</a></strong> o <strong><a href="https://www.aranzulla.it/come-funziona-dropbox-1013074.html">Dropbox</a></strong> facendo preventivamente clic sulle relative icone.</p><p data-w="38" data-c="1627">Successivamente, seleziona l’opzione <strong>MP3</strong> dal menu a tendina <strong>in</strong> adiacente ai nomi dei file, apporta eventuali regolazioni ai parametri di output premendo sull’icona a forma di <strong>ruota d’ingranaggio</strong> posta sempre accanto ai nomi e clicca sul tasto <strong>Converti</strong>.</p><p data-w="36" data-c="1663">A processo di conversione concluso, scarica i file restituiti premendo sul pulsante <strong>Scarica</strong>. Se hai convertito più file, puoi scaricarli tutti insieme sotto forma di archivio compresso premendo sul collegamento <strong>Scarica archivio</strong> in basso a destra.</p><p data-w="0" data-c="1663"><a name="sub-chapter5"></a></p><h3 data-w="1" data-c="1664">Zamzar</h3><p data-w="0" data-c="1664"><img loading="lazy" decoding="async" class="alignnone size-full wp-image-1617380" src="https://www.aranzulla.it/wp-content/contenuti/2019/07/217ffd53.jpg" alt="Zamzar" width="610" height="444"></p><p data-w="83" data-c="1747">Un altro servizio Web che puoi valutare di usare è <strong>Zamzar</strong>. Si tratta, infatti, di un convertitore fruibile via Web che permette di intervenire su praticamente ogni genere di file, non solo AAC e MP3. È sufficientemente intuitivo e i file caricati vengono rimossi dai server dell’azienda in 24 ore. Di base è gratis e la registrazione non è obbligatoria, ma sottoscrivendo un piano a pagamento (con costi a partire da 18 dollari/mese) è possibile aumentare lo spazio di storage, rimuovere la pubblicità ecc.</p><p data-w="60" data-c="1807">Per poterti avvalere di Zamzar, collegati alla <a href="https://www.zamzar.com" rel="nofollow" target="_blank">relativa home page</a>, clicca sul bottone <strong>Choose files</strong> e seleziona i file AAC da convertire presenti sul tuo computer. In alternativa, trascinali direttamente nella finestra del navigatore. Puoi prelevare i file anche dai servizi di <a href="https://www.aranzulla.it/miglior-cloud-1012434.html"><strong>cloud storage</strong></a> supportati, premendo sul tasto con la <strong>freccia</strong> e selezionando quello che preferisci dal menu che compare.</p><p data-w="32" data-c="1839">Successivamente, espandi il menu a tendina <strong>Convert To</strong> e seleziona la voce <strong>mp3</strong> per impostare il formato di output, dunque dai il via alla procedura di conversione cliccando sul bottone <strong>Convert Now</strong>.</p><p data-w="21" data-c="1860">A procedura completata, potrai eseguire il download degli MP3 ottenuti facendo clic sul pulsante <strong>Download</strong> presente nella nuova pagina Web visualizzata.</p><p data-w="0" data-c="1860"><a name="chapter3"></a></p><h2 data-w="9" data-c="1869">Come convertire AAC in MP3 su smartphone e tablet</h2><p data-w="51" data-c="1920">Non hai il computer a portata di mano e vorresti allora che ti indicassi <strong>come convertire AAC in MP3 su smartphone e tablet</strong>, ovvero andando ad agire da <strong>Android</strong> e <strong>iOS/iPadOS</strong>? Detto, fatto! Di seguito trovi infatti segnalate quelle che secondo me rappresentano le più interessanti soluzioni di questo tipo.</p><p data-w="0" data-c="1920"><a name="sub-chapter6"></a></p><h3 data-w="3" data-c="1923">Audio Converter (Android)</h3><p data-w="0" data-c="1923"><img loading="lazy" decoding="async" class="alignnone size-full wp-image-1617381" src="https://www.aranzulla.it/wp-content/contenuti/2019/07/8aac2d3c.jpg" alt="Audio Converter" width="610" height="625"></p><p data-w="62" data-c="1985">Convertire AAC in MP3 è cosa fattibile anche su <strong>Android</strong>, basta utilizzare le app giuste, come nel caso di <strong>Audio Converter</strong>. Si tratta di un’applicazione totalmente gratuita (contiene però annunci pubblicitari) che, come lascia intendere il nome stesso, consente di convertire i file audio da e verso quelli che sono tutti i più diffusi formati, salvando il file finale in qualità diverse.</p><p data-w="61" data-c="2046">Per effettuare il download e l’installazione di Audio Converter sul tuo dispositivo, visita la <a href="https://play.google.com/store/apps/details?id=com.bdroid.audiomediaconverter" rel="nofollow" target="_blank">relativa sezione del Play Store</a> e premi sul pulsante <strong>Installa</strong> (puoi anche rivolgerti a <a href="https://www.aranzulla.it/come-installare-app-su-huawei-1210515.html">store alternativi</a>). A questo punto, avvia l’applicazione facendo tap sul pulsante <strong>Apri</strong> comparso sullo schermo, oppure selezionando la relativa <strong>icona</strong> che è stata aggiunta alla home screen e/o al drawer di Android.</p><p data-w="36" data-c="2082">Ora che visualizzi la schermata principale di Audio Converter, premi sul tasto per accettare i termini di utilizzo, poi su quello <strong>Converti File</strong> e concedi i <strong>permessi</strong> richiesti dall’app per accedere ai file sul tuo device.</p><p data-w="27" data-c="2109">Successivamente, chiudi l’avviso relativo alla selezione multipla che compare e seleziona i file AAC su cui andare ad agire dall’elenco, effettuando un <strong>tap prolungato</strong> su di essi.</p><p data-w="49" data-c="2158">In seguito, premi sul simbolo della <strong>spunta</strong> in alto a destra, premi sull’icona della <strong>matita</strong> accanto alla voce <strong>Formato</strong> e scegli <strong>MP3</strong> dal menu che compare, dopodiché, se lo reputi opportuno, regola bitrate, frequenza di campionamento e canali usando gli altri menu disponibili e fai tap sul tasto <strong>Converti</strong>.</p><p data-w="55" data-c="2213">Per impostazione predefinita, i file restituiti saranno salvati nella stessa posizione di quelli d’origine, ma se vuoi modificare questo comportamento puoi farlo premendo sul simbolo della <strong>matita</strong> accanto alla voce <strong>Nome</strong> nella schermata di cui sopra visibile prima di avviare la conversione, facendo tap sulla voce <strong>Impostazioni</strong> nel riquadro che compare e intervenendo da lì.</p><p data-w="0" data-c="2213"><a name="sub-chapter7"></a></p><h3 data-w="4" data-c="2217">Convertitore Audio (iOS/iPadOS)</h3><p data-w="0" data-c="2217"><img loading="lazy" decoding="async" class="alignnone size-full wp-image-1617382" src="https://www.aranzulla.it/wp-content/contenuti/2019/07/469bd959.jpg" alt="Convertitore Audio" width="610" height="660"></p><p data-w="72" data-c="2289">Stai usando un iPhone o un <a href="https://www.aranzulla.it/quale-ipad-comprare-894862.html">iPad</a> e ti piacerebbe capire come convertire AAC in MP3 in tal caso? Allora ti consiglio di affidarti all’uso dell’app denominata <strong>Convertitore Audio</strong>, una soluzione per <strong>iOS/iPadOS</strong> che permette di compiere l’operazione in questione, oltre che di convertire diverse altre tipologie di file audio. È gratis, ma per avere accesso completo a tutte le funzioni occorre effettuare acquisti in-app (con prezzi a partire da 4,49 euro).</p><p data-w="67" data-c="2356">Per eseguire il download e l’installazione di Convertitore Audio sul tuo dispositivo, accedi alla <a href="https://apps.apple.com/it/app/convertitore-audio/id889643660" rel="nofollow" target="_blank">relativa sezione presente su App Store</a>, fai tap sul bottone <strong>Ottieni</strong>, su quello <strong>Installa</strong> e autorizza il download mediante <strong>Face ID</strong>, <strong>Touch ID</strong> o <strong>password</strong> dell’ID Apple. Successivamente, premi sul pulsante <strong>Apri</strong> comparso sullo schermo, oppure seleziona la relativa <strong>icona</strong> che è stata appena aggiunta in home screen e/o alla Libreria app.</p><p data-w="28" data-c="2384">Ora che visualizzi la schermata principale dell’app, specifica la posizione da cui vuoi prelevare il file AAC di tuo interesse premendo sul pulsante corrispondente e seleziona il brano.</p><p data-w="57" data-c="2441">In seguito, espandi il menu a tendina <strong>A</strong> e seleziona l’opzione .<strong>MP3 MP3 Audio</strong>, premi sul pulsante <strong>Converti File</strong> situato in basso e attendi che la procedura venga completata, dopodiché scegli la posizione in cui salvare il file finale sul pulsante <strong>Apri</strong>, oppure fai tap sul tasto <strong>Condividi</strong> per condividerlo tramite <strong><a href="https://www.aranzulla.it/come-funziona-whatsapp-62081.html">WhatsApp</a></strong>, <strong><a href="https://www.aranzulla.it/come-funziona-messenger-949963.html">Facebook Messenger</a></strong> o altre app.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>