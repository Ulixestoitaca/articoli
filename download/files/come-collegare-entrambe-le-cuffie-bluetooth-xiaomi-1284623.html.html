<header id="pageContentHead"><h1>Come collegare entrambe le cuffie Bluetooth Xiaomi</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="55" data-c="55">Hai appena acquistato un paio di <strong>auricolari Bluetooth Xiaomi</strong>, ma nel momento in cui sei andato a connetterli al tuo dispositivo ti sei reso conto che l’audio non è in stereo e proviene da un solo auricolare. Niente paura, sono qui per spiegarti per filo e per segno <strong>come collegare entrambe le cuffie Bluetooth Xiaomi</strong>.</p><p data-w="51" data-c="106">Sappi che non esiste un metodo univoco, in quanto Xiaomi ha prodotto numerosi modelli diversi. In ogni caso, ti mostrerò alcuni fra i metodi più efficaci per abbinare entrambi gli auricolari e poi metterli in comunicazione con i tuoi dispositivi preferiti, tra cui PC, smartphone e tablet, con vari sistemi operativi.</p><p data-w="63" data-c="169">Quello che ti resta da fare, dunque, è metterti comodo, dedicare qualche minuto del tuo tempo alla lettura di questo tutorial e mettere in pratica le varie soluzioni illustrate al suo interno. Vedrai che sarà tutto più semplice di quello che immaginavi. A questo punto, non mi resta che augurarti una buona lettura e farti un grosso in bocca al lupo per tutto!</p><div id="ad-in-article-0" class="banner"></div><h2 data-w="1" data-c="170">Indice</h2><ul data-w="46" data-c="216"><li><a href="#cap1">Come abbinare entrambe le cuffie Bluetooth Xiaomi</a></li><li><a href="#cap2">Come collegare le cuffie Bluetooth Xiaomi</a><ul><li><a href="#cap3">Come collegare le cuffie Bluetooth Xiaomi al PC</a></li><li><a href="#cap4">Come collegare le cuffie Bluetooth Xiaomi al Mac</a></li><li><a href="#cap5">Come collegare entrambe le cuffie Bluetooth Xiaomi ad Android</a></li><li><a href="#cap6">Come collegare entrambe le cuffie Bluetooth Xiaomi all'iPhone</a></li></ul></li></ul><p data-w="0" data-c="216"><a name="cap1"></a></p><h2 data-w="7" data-c="223">Come abbinare entrambe le cuffie Bluetooth Xiaomi</h2><p data-w="0" data-c="223"><img fetchpriority="high" decoding="async" src="https://www.aranzulla.it/wp-content/contenuti/2021/05/94b7c4ff.jpg" alt="Xiaomi" width="610" height="381" class="alignnone size-full wp-image-1284664"></p><p data-w="70" data-c="293">Se vuoi scoprire <strong>come abbinare entrambe le cuffie Bluetooth Xiaomi</strong> tra di loro, per prima cosa ti consiglio di seguire la procedura illustrata dalla stessa azienda cinese sul suo <a href="https://mobile.mi.com/it/service/support/userguide.html" rel="nofollow" target="_blank">sito ufficiale</a> (le puoi vedere cliccando sulla voce (<strong>Mi True Wireless Earbuds</strong>). Per la scrittura di questo tutorial userò degli <strong>Xiaomi Airdots</strong>, ma anche se il procedimento potrebbe variare leggermente su altri modelli di auricolare, non dovresti trovare particolari difficoltà nell’applicarlo.</p><p data-w="100" data-c="393">Ciò detto, quello che bisogna fare è affidarsi al tipo di <strong>connessione automatica</strong> offerto dagli auricolari. Pertanto, rimuovi entrambi gli auricolari dalla <strong>custodia di ricarica</strong> e aspetta per qualche secondo. Una volta avvenuta l’accensione automatica, potrai notare il <strong>LED bianco</strong> presente sull’auricolare <strong>destro</strong> lampeggiare lentamente. Recati, dunque, nelle <strong>impostazioni del Bluetooth</strong> del dispositivo al quale vuoi collegare gli auricolari (es. <strong>Impostazioni &gt; Bluetooth</strong> su smartphone e tablet) e seleziona la voce <strong>Mi True Wireless Earbuds_R</strong> (il nome potrebbe variare a seconda del modello) per effettuare l’abbinamento. Qualora questo metodo non funzionasse, reinserisci gli auricolari nella custodia e ripeti la procedura.</p><p data-w="29" data-c="422">In caso di mancato successo, puoi fare affidamento al metodo di <strong>connessione manuale</strong>. Estrai, quindi, gli auricolari dalla custodia di ricarica, dunque pigia il <strong>dorso</strong> di entrambi per <strong>1 secondo</strong>.</p><p data-w="42" data-c="464">Entrambi i LED presenti sugli auricolari, in questo modo, inizieranno a lampeggiare velocemente di bianco. Attendi qualche secondo, finché non comincerà a lampeggiare lentamente di bianco solo il LED dell’auricolare <strong>destro</strong>, segno che <strong>è stata stabilita la connessione fra entrambi gli auricolari</strong>.</p><p data-w="24" data-c="488">Una volta fatto questo, troverai la voce <strong>Mi True Wireless Earbuds_R</strong> nelle impostazioni Bluetooth del tuo dispositivo, in modo da effettuare la connessione.</p><p data-w="57" data-c="545">Nel caso non dovesse funzionare neanche questo metodo, te ne segnalo un altro, in grado di <strong>resettare l’abbinamento delle tue cuffie</strong> e poi ripristinarlo. Per prima cosa, estrai l’<strong>auricolare sinistro</strong> dalla <strong>custodia di ricarica</strong> e tieni premuto il dorso dello stesso per circa <strong>20 secondi</strong>, finché non comincia a lampeggiare il <strong>LED bianco</strong> con una frequenza crescente.</p><p data-w="46" data-c="591">Puoi smettere di tenere premuto solo nel momento in cui il LED presente sul dorso dell’auricolare lampeggia per <strong>due volte di fila</strong> con due luci <strong>bianche e rosse intermittenti</strong>. Questo procedimento è necessario per resettare entrambi gli auricolari, in modo da prepararli a un nuovo abbinamento.</p><p data-w="38" data-c="629">Riposiziona l’auricolare sinistro nella custodia e ripeti lo stesso metodo per il destro, estraendolo dalla custodia e tenendolo premuto per circa <strong>20 secondi</strong> sul dorso, finché il LED non lampeggia per <strong>due volte consecutivamente con colori bianchi e rossi</strong>.</p><p data-w="34" data-c="663">Fatto questo, riponi l’auricolare destro nella custodia, attendi qualche secondo ed estraili nuovamente entrambi. I LED degli auricolari cominceranno a lampeggiare di bianco velocemente, dunque attendi che <strong>solo quello destro inizi a lampeggiare lentamente</strong>.</p><p data-w="34" data-c="697">Passa poi al dispositivo al quale intendi collegare gli auricolari, recati nelle impostazioni del Bluetooth e seleziona la voce <strong>Mi True Wireless Earbuds_R</strong> (o simile) per avviare la connessione di entrambi gli auricolari.</p><p data-w="23" data-c="720">Qualsiasi metodo tu scelga, ricorda sempre che gli auricolari Bluetooth Xiaomi potranno essere collegati entrambi <strong>solo quando l’auricolare destro lampeggia di bianco lentamente</strong>.</p><p data-w="0" data-c="720"><a name="cap2"></a></p><h2 data-w="6" data-c="726">Come collegare le cuffie Bluetooth Xiaomi</h2><p data-w="0" data-c="726"><img decoding="async" src="https://www.aranzulla.it/wp-content/contenuti/2021/05/43414f51.jpg" alt="Cuffie xiaomi bluetooth" width="610" height="400" class="alignnone size-full wp-image-1284666"></p><p data-w="33" data-c="759">Una volta scoperto il metodo per far sì che entrambi gli auricolari vengano abbinati con successo fra di loro, ti mostro velocemente i vari metodi con i quali puoi collegarli ai tuoi dispositivi.</p><p data-w="76" data-c="835">Chiaramente, prima di fare qualsiasi cosa, assicurati di aver <a href="https://www.aranzulla.it/come-attivare-bluetooth-945544.html">attivato il Bluetooth</a> sui dispositivi ai quali desideri abbinare gli auricolari. Inoltre, se avevi già associato gli auricolari a un dispositivo in precedenza, devi attivare la modalità di pairing tenendo premuto il pannello touch su entrambi gli auricolari per circa 15 secondi. La spia LED dovrebbe lampeggiare alternativamente in rosso e bianco per sei volte. Riponi, dunque, gli auricolari nella custodia e procedi con l’abbinamento al nuovo dispositivo.</p><p data-w="0" data-c="835"><a name="cap3"></a></p><h3 data-w="8" data-c="843">Come collegare le cuffie Bluetooth Xiaomi al PC</h3><p data-w="0" data-c="843"><img decoding="async" src="https://www.aranzulla.it/wp-content/contenuti/2021/05/81eb3b0d.jpg" alt="Windows 10 Xiaomi" width="610" height="395" class="alignnone size-full wp-image-1284667"></p><p data-w="31" data-c="874">Qualora volessi <strong>collegare le cuffie Bluetooth Xiaomi al PC</strong>, per prima cosa, estrai entrambi gli auricolari dalla custodia e aspetta qualche secondo finché non lampeggia di bianco lentamente solo quello destro.</p><p data-w="34" data-c="908">Dunque, nel caso usassi un computer con sistema operativo <strong>Windows 10</strong>, fai clic sul pulsante <strong>Start</strong> (l’icona della bandierina collocata nell’angolo in basso a sinistra dello schermo) e accedi alle <strong>Impostazioni</strong>, cliccando sull’<strong>icona dell’ingranaggio</strong>.</p><p data-w="40" data-c="948">All’interno della schermata apertasi, fai clic sul sottomenu denominato <strong>Dispositivi</strong>, dunque premi sul pulsante <strong>Bluetooth e altri dispositivi</strong> presente nella lista delle opzioni situata sulla sinistra. Attiva ora il Bluetooth (se necessario), attivando il bottone presente sotto la voce <strong>Bluetooth</strong>.</p><p data-w="43" data-c="991">Una attivato il Bluetooth, non ti resta altro che fare clic sull’opzione denominata <strong>Aggiungi dispositivo Bluetooth o di altro tipo</strong>, dunque sulla voce <strong>Bluetooth</strong> per cominciare la ricerca. Attendi qualche secondo finché non compare la scritta relativa al tuo modello di auricolare Xiaomi.</p><p data-w="58" data-c="1049">Clicca semplicemente su di essa per collegare entrambi gli auricolari e il gioco è fatto. Se necessario, immetti il <strong>PIN</strong> indicato sul manuale d’uso per concludere l’associazione. Se non lo trovi prova con il codice <strong>0000</strong> o <strong>1234</strong>. Una volta effettuata la prima connessione, ti basterà estrarre gli auricolari dalla custodia con il PC acceso per effettuare la connessione automatica.</p><p data-w="20" data-c="1069">In caso di problemi, puoi approfondire la questione leggendo la mia guida su <a href="https://www.aranzulla.it/come-collegare-cuffie-bluetooth-al-pc-1042095.html">come associare le cuffie Bluetooth al PC</a>.</p><p data-w="0" data-c="1069"><a name="cap4"></a></p><h3 data-w="8" data-c="1077">Come collegare le cuffie Bluetooth Xiaomi al Mac</h3><p data-w="0" data-c="1077"><img loading="lazy" decoding="async" src="https://www.aranzulla.it/wp-content/contenuti/2021/02/256f5cfb.jpg" alt="Mac" width="610" height="368"></p><p data-w="29" data-c="1106">Su <strong>Mac</strong> la situazione non è più complicata. Per prima cosa, ricorda sempre di estrarre gli auricolari dalla custodia e attendi finché non lampeggia di bianco solo l’auricolare destro.</p><p data-w="28" data-c="1134">Una volta preparati alla connessione, non ti resta altro da fare che recarti nelle <strong>Preferenze di sistema</strong> di <strong>macOS</strong>, facendo clic sull’icona a forma d’ingranaggio situata sul <strong>Dock</strong>.</p><p data-w="28" data-c="1162">Fatto ciò, seleziona la voce <strong>Bluetooth</strong> e abilita questo tipo di connessione, qualora non lo fosse già fatto di default, attraverso il bottone <strong>Attiva Bluetooth</strong>, situato sulla sinistra.</p><p data-w="45" data-c="1207">Attendi per qualche secondo, finché non compare su schermo la voce relativa al nome degli auricolari in tuo possesso e fai clic su di essa. Immetti, se richiesto, il <strong>PIN</strong> presente sulla confezione o nelle istruzioni, dunque attendi qualche secondo finché non viene finalizzato l’abbinamento.</p><p data-w="15" data-c="1222">Ti segnalo la guida per <a href="https://www.aranzulla.it/come-collegare-cuffie-bluetooth-al-mac-1264335.html">collegare le cuffie Bluetooth al Mac</a> nel caso volessi approfondire.</p><p data-w="0" data-c="1222"><a name="cap5"></a></p><h3 data-w="9" data-c="1231">Come collegare entrambe le cuffie Bluetooth Xiaomi ad Android</h3><p data-w="0" data-c="1231"><img loading="lazy" decoding="async" src="https://www.aranzulla.it/wp-content/contenuti/2021/05/beee3837.jpg" alt="Android cuffie xiaomi" width="610" height="610" class="alignnone size-full wp-image-1284669"></p><p data-w="49" data-c="1280">Nel caso avessi intenzione di <strong>collegare le cuffie Bluetooth Xiaomi ad Android</strong>, sappi che la procedura è davvero semplicissima. Per prima cosa, estrai entrambi gli auricolari dalla custodia di ricarica e attendi fino al momento in cui lampeggia di bianco solamente il LED sul dorso di quello di destra.</p><p data-w="40" data-c="1320">Fatto questo, recati nelle <strong>Impostazioni</strong> del tuo dispositivo Android, facendo tap sull’icona a forma di <strong>ingranaggio</strong> presente nel <strong>drawer</strong> delle applicazioni o sulla <strong>schermata Home</strong>. Dunque, fai tap sulla voce <strong>Connessione dispositivo</strong> o <strong>Connessioni</strong>, a seconda del tuo smartphone/tablet.</p><p data-w="42" data-c="1362">All’interno della schermata appena aperta, premi sulla levetta posta di fianco alla voce <strong>Bluetooth</strong> per abilitare il tuo dispositivo a questo tipo di connettività, dunque fai tap sempre sulla voce <strong>Bluetooth</strong> o su quella <strong>Dispositivi disponibili</strong>, per raggiungere la schermata di collegamento.</p><p data-w="41" data-c="1403">Attendi finché non compare la voce relativa ai tuoi auricolari <strong>Xiaomi</strong>, quindi fai tap su di essa per avviare la connessione. Nel caso ti venisse richiesto un <strong>PIN</strong> di abbinamento, ti invito a cercarlo nella confezione, oppure prova a digitare <strong>0000</strong> o <strong>1234</strong>.</p><p data-w="34" data-c="1437">L’avvenuta connessione verrà segnalata dalla scritta <strong>Connesso</strong>, che compare di fianco alla voce con il nome degli auricolari. Per interrompere la connessione, riponi entrambi gli auricolari nella custodia, o disattiva il Bluetooth sullo smartphone.</p><p data-w="37" data-c="1474">Ricorda che le prossime volte che il Bluetooth del tuo dispositivo sarà acceso, ti basterà estrarre gli auricolari dalla custodia per collegarli in automatico. Per approfondimenti, leggi la mia guida su <a href="https://www.aranzulla.it/come-collegare-cuffie-wireless-al-telefono-1135910.html">come associare le cuffie allo smartphone</a>.</p><p data-w="0" data-c="1474"><a name="cap6"></a></p><h3 data-w="8" data-c="1482">Come collegare entrambe le cuffie Bluetooth Xiaomi all’iPhone</h3><p data-w="0" data-c="1482"><img loading="lazy" decoding="async" src="https://www.aranzulla.it/wp-content/contenuti/2021/05/7a6138d4.jpg" alt="Xiaomi Iphone" width="610" height="610" class="alignnone size-full wp-image-1284682"></p><p data-w="41" data-c="1523">Per <strong>collegare le cuffie Xiaomi all’iPhone</strong> (o all’<strong>iPad</strong>) è necessario seguire dei passaggi davvero molto semplici. Per prima cosa, estrai gli auricolari dalla custodia e attendi qualche secondo finché non comincia a lampeggiare di bianco solo il LED dell’auricolare destro.</p><p data-w="38" data-c="1561">Dunque, recati nelle <strong>Impostazioni</strong> dell’iPhone, facendo tap sull’icona a forma di <strong>ingranaggio</strong> presente sulla <strong>schermata Home</strong> o nella <strong>Libreria App</strong>. Nelle <strong>Impostazioni</strong>, fai tap sulla voce <strong>Bluetooth</strong> e, se necessario, attiva la connessione Bluetooth pigiando sulla levetta apposita.</p><p data-w="40" data-c="1601">Attendi qualche secondo, finché non compare su schermo il nome degli auricolari Xiaomi in corrispondenza del menu <strong>Altri dispositivi</strong>, dunque fai tap su di esso. Attendi nuovamente per la connessione degli auricolari, che verrà confermata dalla riproduzioni di un suono.</p><p data-w="33" data-c="1634">Una volta effettuata la <strong>prima connessione</strong> ti basterà estrarre entrambi gli auricolari dalla custodia per collegarli in automatico all’iPhone. Per approfondimenti, leggi la mia guida su <a href="https://www.aranzulla.it/come-connettere-cuffie-bluetooth-1224959.html#chapter3">come connettere le cuffie Bluetooth ad iPhone</a>.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>