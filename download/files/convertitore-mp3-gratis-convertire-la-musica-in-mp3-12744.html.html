<header id="pageContentHead"><h1>Come convertire file audio in MP3</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="70" data-c="70">Hai un mucchio di brani in formato WAV estrapolati da CD audio e svariati MP3 codificati in maniera “sballata” che occupano tantissimo spazio rispetto alla loro reale qualità e ti piacerebbe capire come ottimizzare tutte queste canzoni in un sol colpo e renderle perfettamente compatibili per la riproduzione su smartphone, player portatili e altri dispositivi? Sì? Direi allora che sei nel posto giusto (anzi, sulla guida giusta!), al momento giusto.</p><p data-w="64" data-c="134">Nelle righe che seguono, infatti, sarà mia premura spiegarti <strong>come convertire file audio in MP3</strong>, utilizzando appositi software per computer, servizi online e app ad hoc per smartphone e tablet. C’è solo da avere l’imbarazzo della scelta: che tu abbia un PC Windows o un Mac, un device Android o un iPhone o un <a href="https://www.aranzulla.it/quale-ipad-comprare-894862.html">iPad</a> troverai sicuramente la soluzione che fa al caso tuo.</p><p data-w="59" data-c="193">Se non ci credi, continua a leggere, trovi spiegato tutto qui sotto. Ciò detto, suggerire di mettere le chiacchiere da parte e di passare finalmente all’azione. Posizionati, dunque, ben comodo e concentrati sulla consultazione di questo tutorial. Sono sicuro che alla fine potrai dirti ben felice e soddisfatto, sia di ciò che avrai appreso che del risultato raggiunto. Scommettiamo?</p><div id="ad-in-article-0" class="banner"></div><h2 data-w="1" data-c="194">Indice</h2><ul data-w="76" data-c="270"><li><a href="#chapter1">Come convertire file audio in MP3 gratis</a><ul><li><a href="#sub-chapter1">fre:ac (Windows/macOS/Linux)</a></li><li><a href="#sub-chapter2">MediaHuman Audio Converter (Windows/macOS/Linux)</a></li><li><a href="#sub-chapter3">Altre soluzioni per convertire file audio in MP3 gratis</a></li></ul></li><li><a href="#chapter2">Come convertire file audio in MP3 online</a><ul><li><a href="#sub-chapter4">Convertitore audio di 123apps</a></li><li><a href="#sub-chapter5">Altre soluzioni per convertire file audio in MP3 online</a></li></ul></li><li><a href="#chapter3">App per convertire file audio in MP3</a><ul><li><a href="#sub-chapter6">Audio Converter (Android)</a></li><li><a href="#sub-chapter7">Convertitore Audio (iOS/iPadOS)</a></li></ul></li><li><a href="#chapter4">Come convertire file audio MP3 in testo gratis</a></li><li><a href="#chapter5">Come convertire file audio WhatsApp in MP3</a></li></ul><p data-w="0" data-c="270"><a name="chapter1"></a></p><h2 data-w="7" data-c="277">Come convertire file audio in MP3 gratis</h2><p data-w="48" data-c="325">Se quello che desideri fare è poter <strong>convertire file audio in MP3 gratis</strong> intervenendo da computer, le soluzioni a cui, a mio modesto avviso, faresti bene ad affidarti sono quelle riportate di seguito. Si tratta di software che puoi usare sia su <strong>Windows</strong> che su <strong>macOS</strong> e <strong>Linux</strong>.</p><p data-w="0" data-c="325"><a name="sub-chapter1"></a></p><h3 data-w="5" data-c="330">fre:ac (Windows/macOS/Linux)</h3><p data-w="0" data-c="330"><img fetchpriority="high" decoding="async" class="alignnone size-full wp-image-1689374" src="https://www.aranzulla.it/wp-content/contenuti/2020/04/ca93f47.jpg" alt="fre:ac" width="610" height="459"></p><p data-w="88" data-c="418">Se necessiti di uno strumento che ti consenta di <strong>convertire file audio in MP3 gratis in Italiano</strong>, ti suggerisco in primo luogo di prendere in considerazione <strong>fre:ac</strong>. Si tratta di un software gratuito e open source, disponibile per Windows, macOS e Linux, il quale permette di convertire tra loro tutti i principali formati di file audio agendo anche contemporaneamente su più brani, in serie, oltre che di eseguire operazioni di ripping sui CD audio, pertanto lo si può adoperare anche per <strong>convertire file audio CDA in MP3</strong>.</p><p data-w="53" data-c="471">Per scaricare e installare fre:ac sul tuo computer, se vuoi <strong>convertire file audio in MP3 con Windows 10</strong> o versioni successive (es. <a href="https://www.aranzulla.it/come-scaricare-windows-11-1304230.html"><strong>Windows 11</strong></a>), puoi accedere alla <a href="https://apps.microsoft.com/detail/9p1xd8zqj7jd?hl=it-IT&amp;gl=IT" rel="nofollow" target="_blank">relativa sezione del Microsoft Store</a>, fare clic sul tasto <strong>Ottieni</strong> e avviare l’applicazione selezionando poi il <strong>collegamento</strong> apposito che è stato aggiunto al <strong>menu Start</strong> del sistema.</p><p data-w="94" data-c="565">Se usi una versione di <strong>Windows</strong> meno recente senza store, visita il <a href="http://www.freac.org/" rel="nofollow" target="_blank">sito Web del programma</a>, seleziona la voce <strong>Downloads</strong> dalla barra laterale di sinistra, scorri fino alla sezione <strong>fre:ac is also available as a binary .zip package</strong> e clicca sul collegamento accanto alla voce <strong>x86 (64 bit)</strong> o alla voce <strong>‌ x86 (32 bit)</strong>, a seconda se usi un <a href="https://www.aranzulla.it/come-vedere-se-il-pc-e-32-o-64-bit-1050790.html">sistema operativo a 64 o 32 bit</a>. In questo modo, otterrai la versione portable del programma, che puoi avviare semplicemente estraendo il <strong>file ZIP</strong> ottenuto in una posizione a piacere e lanciando l’eseguibile <strong><span class="skimlinks-unlinked">freac.exe</span></strong> in esso presente.</p><p data-w="119" data-c="684">Se stai usando <strong>macOS</strong>, invece, nella pagina di download di fre:ac, clicca sul collegamento che trovi accanto alla voce <strong>Intel and Apple Silicon Macs</strong> se usi un Mac con chip Apple (es. M3), oppure su quella <strong>Intel and PowerPC Macs, macOS 10.5 or later</strong> in tutti gli altri casi. A download avvenuto, apri il <strong>file DMG</strong> scaricato poc’anzi e trascina l’<strong>icona</strong> di fre:ac nella cartella <strong>Applicazioni</strong> del computer, facci <strong>clic destro</strong> sopra, seleziona la voce <strong>Apri</strong> dal menu contestuale e premi sul tasto <strong>Apri</strong> nella finestra proposta sullo schermo, in maniera tale da avviare l’applicazione andando però ad aggirare le limitazioni di Apple imposte contro gli sviluppatori non autorizzati (operazione che va effettuata solo al primo avvio).</p><p data-w="50" data-c="734">Ora che, a prescindere dal sistema operativo impiegato, visualizzi la finestra del software sullo schermo, chiudi il messaggio di <strong>presentazione</strong> che vedi comparire, fai clic sulla <strong>freccia</strong> che si trova accanto al pulsante <strong>▶︎</strong> nella barra degli strumenti e scegli la voce <strong>Lame MP3 Encoder</strong> per impostare il formato di output.</p><p data-w="36" data-c="770">Dopo aver compiuto i passaggi di cui sopra, premi sull’icona dell’<strong>ingranaggio</strong> collocata sempre sulla barra degli strumenti di fre:ac e importa tutti i parametri relativi alla qualità dei file audio che ti interessa ottenere.</p><p data-w="30" data-c="800">Se lo reputi necessario, prima di avviare la conversione puoi modificare la cartella di output, che per impostazione predefinita è quella <strong>Musica</strong>, cliccando sul tasto <strong>Sfoglia</strong> in basso a destra.</p><p data-w="37" data-c="837">In conclusione, premi sull’icona del <strong>foglio bianco</strong> in alto a sinistra per selezionare i file audio da convertire, oppure trascinali direttamente nella finestra del programma, dunque premi sul tasto <strong>▶︎</strong> e aspetta l’avvio e il completamento della procedura.</p><p data-w="0" data-c="837"><a name="sub-chapter2"></a></p><h3 data-w="6" data-c="843">MediaHuman Audio Converter (Windows/macOS/Linux)</h3><p data-w="0" data-c="843"><img decoding="async" class="alignnone size-full wp-image-1617348" src="https://www.aranzulla.it/wp-content/contenuti/2019/07/3a00561e.jpg" alt="MediaHuman Audio Converter" width="610" height="352"></p><p data-w="48" data-c="891"><strong>MediaHuman Audio Converter</strong> è un altro software gratuito, estremamente intuitivo e potente, che permette di <strong>convertire file audio in MP3 con Mac</strong> e con PC, in quanto compatibile con Windows, macOS e Linux. Supporta anche tanti altri formati, quali: WMA, AAC, WAV, FLAC, OGG, AIFF e Apple Lossless.</p><p data-w="39" data-c="930">Per effettuare il download di MediaHuman Audio Converter sul tuo computer, visita il <a href="https://www.mediahuman.com/it/audio-converter/" rel="nofollow" target="_blank">relativo sito Web</a> e clicca sul pulsante con la <strong>bandierina</strong> di Windows (se stai usando Windows) o su quello con la <strong>mela</strong> (se stai usando macOS).</p><p data-w="49" data-c="979">A download ultimato, se stai usando <strong>Windows</strong>, apri il <strong>file EXE</strong> ottenuto e, nella finestra che ti viene mostrata sul desktop, clicca sul pulsante <strong>Sì</strong>. Successivamente, seleziona la voce <strong>Accetto i termini del contratto di licenza</strong>, premi sul pulsante <strong>Avanti</strong> per quattro volte e sui tasti <strong>Installa</strong> e <strong>Fine</strong>.</p><p data-w="80" data-c="1059">Se stai usando <strong>macOS</strong>, apri il <strong>file DMG</strong> ottenuto e trascina l’<strong>icona di MediaHuman Free Audio Converter</strong> nella cartella <strong>Applicazioni</strong> del Mac, dunque fai <strong>clic destro</strong> su di essa, scegli la voce <strong>Apri</strong> dal menu che compare e premi sul pulsante <strong>Apri</strong> nella finestra mostrata sullo schermo, al fine di avviare il programma andando però ad aggirare le limitazioni imposte da Apple nei confronti delle applicazioni provenienti da sviluppatori non certificati (operazione che va effettuata solo alla prima esecuzione).</p><p data-w="32" data-c="1091">Quando visibile la finestra di MediaHuman Free Audio Converter sullo schermo, fai clic sul pulsante <strong>(+)</strong> che si trova in alto per selezionare i file audio da convertire, oppure trascinali direttamente sulla schermata.</p><p data-w="48" data-c="1139">Dopo aver compiuto i passaggi di cui sopra, espandi il menu a tendina <strong>Formato</strong> collocato in alto e, intervenendo tramite l’ulteriore finestra proposta, scegli l’opzione <strong>MP3</strong> per impostare il formato di output. Se lo ritieni necessario, provvedi altresì a regolare il <strong>bitrate</strong> e fai clic sul tasto <strong>Chiudi</strong>.</p><p data-w="67" data-c="1206">Se lo ritieni opportuno, prima di avviare la conversione puoi cambiare la cartella in cui vengono salvati i file una volta elaborati, che per impostazione predefinita è quella <strong>Musica</strong>. Per fare ciò, fai clic sul pulsante con l’<strong>ingranaggio</strong> sulla barra degli strumenti in alto, accedi alla scheda <strong>Uscita</strong>, indica un percorso alternativo nel campo sotto la dicitura <strong>Cartella di uscita</strong> e fai clic sul bottone <strong>OK</strong>.</p><p data-w="20" data-c="1226">In conclusione, premi sul tasto con le <strong>due frecce</strong> collocato in alto per dare il via alla procedura di conversione.</p><p data-w="0" data-c="1226"><a name="sub-chapter3"></a></p><h3 data-w="9" data-c="1235">Altre soluzioni per convertire file audio in MP3 gratis</h3><p data-w="0" data-c="1235"><img decoding="async" class="alignnone wp-image-1328616" src="https://www.aranzulla.it/wp-content/contenuti/2016/01/sitimp3sp0-1.jpg" alt="Come convertire file audio in MP3" width="610" height="398"></p><p data-w="29" data-c="1264">Cerchi <strong>altre soluzioni</strong> grazie alle quali <strong>convertire file audio in MP3</strong>? In tal caso, ti suggerisco di adoperare quelle che trovi nell’elenco sottostante. Mi auguro vivamente che possano soddisfarti.</p><ul data-w="224" data-c="1488"><li><strong>VLC</strong> (<a href="https://www.videolan.org/vlc/" rel="nofollow" target="_blank">Windows/macOS/Linux</a>) — è un famoso player multimediale gratuito, open source e disponibile per Windows, macOS e Linux, il quale consente di riprodurre praticamente qualsiasi formato audio e video, senza dover ricorrere all’uso di codec esterni. Considerando il fatto che integra anche delle comode funzioni per convertire i file che gli vengono dati “in pasto”, è altresì possibile <strong>convertire un file audio in MP3 con VLC</strong>. Per approfondimenti, leggi il mio <a href="https://www.aranzulla.it/vlc-media-player-download-39437.html">tutorial dedicato specificamente a questo programma</a>.</li><li><strong>Nero Burning ROM</strong> (<a href="https://www.nero.com/ita/products/nero-burning-rom/?vlang=it" rel="nofollow" target="_blank">Windows</a>) — è la storica e rinomata suite per la masterizzazione specifica per i sistemi operativi Windows. È tuttavia possibile <strong>convertire file audio in MP3 con Nero</strong> ricorrendo all’uso di un tool integrato, il quale consente di convertire e rippare video e musica in tutti i formati standard. di È a pagamento (costa 49,95 euro), ma è disponibile una versione di prova gratuita funzionante senza limitazioni per alcuni giorni. Per maggiori dettagli, leggi la mia <a href="https://www.aranzulla.it/come-scaricare-nero-gratis-925798.html">guida dettagliata su questo software</a>.</li><li><strong>Windows Media Player</strong> (Windows) — è il lettore multimediale predefinito e gratuito di Windows (eccetto per le versioni “N) e, non tuti lo sanno, rappresenta un ottimo strumento per compiere l’operazione oggetto di questo tutorial. Grazie alle funzioni integrante, infatti, è possibile <strong>convertire file audio in MP3 con Windows Media Player</strong> intervenendo sui CD audio. Per maggiori dettagli, consulta il mio <a href="https://www.aranzulla.it/come-scaricare-windows-media-player-828687.html">tutorial dedicato a questo programma</a></li></ul><p data-w="0" data-c="1488"><a name="chapter2"></a></p><h2 data-w="7" data-c="1495">Come convertire file audio in MP3 online</h2><p data-w="36" data-c="1531">Se vuoi evitare di scaricare e installare nuovi software sul tuo computer, puoi <strong>convertire file audio in MP3 online</strong>, ricorrendo all’impiego degli appositi servizi Web qui sotto riportato. Sono fruibili direttamente dalla finestra di qualsiasi <a href="https://www.aranzulla.it/che-cose-il-browser-1029113.html"><strong>browser</strong></a>.</p><p data-w="0" data-c="1531"><a name="sub-chapter4"></a></p><h3 data-w="4" data-c="1535">Convertitore audio di 123apps</h3><p data-w="0" data-c="1535"><img loading="lazy" decoding="async" class="alignnone size-full wp-image-1624225" src="https://www.aranzulla.it/wp-content/contenuti/2018/12/64fa8e8d.jpg" alt="Convertitore audio di 123apps" width="610" height="369"></p><p data-w="97" data-c="1632">Se hai bisogno di <strong>convertire file audio M4A in MP3</strong> o di andare ad agire su un file audio in altro formato e vuoi farlo da Web, ti consiglio di non lasciarti sfuggire il tool denominato <strong>Convertitore audio di 123apps</strong>. È molto semplice da usare, supporta la conversione in batch, offre opzioni avanzate e si possono caricare file con una dimensione massima di 4 GB. È gratis, ma effettuando la registrazione e sottoscrivendo l’abbonamento a pagamento (al costo di 6 euro/mese) si possono caricare file con un peso massimo dio 10 GB e vengono offerta altre opzioni extra.</p><p data-w="53" data-c="1685">Per poterti servire di Convertitore audio di 123apps, recati sulla <a href="https://online-audio-converter.com/it/" rel="nofollow" target="_blank">relativa home page</a>, clicca sul pulsante <strong>Apri files</strong> collocato in alto e seleziona il file audio sul tuo computer che desideri trasformare in MP3. Facendo clic sugli appositi collegamenti a destra, inoltre, puoi prelevare il file da <a href="https://www.aranzulla.it/come-funziona-google-drive-1010328.html"><strong>Google Drive</strong></a>, <a href="https://www.aranzulla.it/come-funziona-dropbox-1013074.html"><strong>Dropbox</strong></a> o mediante <a href="https://www.aranzulla.it/come-trovare-lurl-di-un-sito-1141614.html"><strong>URL</strong></a>.</p><p data-w="62" data-c="1747">Ad upload avvenuto, clicca sul tasto <strong>MP3</strong>, definisci la qualità del file finale tramite la barra di regolazione <strong>Qualità</strong> e se lo ritieni opportuno premi sul pulsante <strong>Impostazioni avanzate</strong> per gestire i parametri relativi al campionamento, alla velocità in bit ecc. Puoi anche modificare i tag del file, facendo clic sul pulsante <strong>Modifica informazioni traccia</strong> e intervenendo sui campi di testo mostrati.</p><p data-w="54" data-c="1801">In conclusione, fai clic pulsante <strong>Converti</strong> che si trova in basso per avviare il processo di conversione, dunque premi sul collegamento <strong>Download</strong> al centro della pagina per scaricare il file di output sul tuo computer. In alternativa, puoi scegliere di salvare l’MP3 restituito sui servizi di cloud storage supportati, sempre selezionando i relativi collegamenti.</p><p data-w="0" data-c="1801"><a name="sub-chapter5"></a></p><h3 data-w="9" data-c="1810">Altre soluzioni per convertire file audio in MP3 online</h3><p data-w="0" data-c="1810"><img loading="lazy" decoding="async" class="alignnone wp-image-1326140" src="https://www.aranzulla.it/wp-content/contenuti/2018/12/mp3b.jpg" alt="Come convertire file audio in MP3" width="610" height="458"></p><p data-w="28" data-c="1838">Nel caso in cui stessi cercando <strong>altre soluzioni</strong> efficaci per convertire i tuoi brani in MP3 intervento via Web, ti suggerisco di provare quelle annesse all’elenco che segue.</p><ul data-w="215" data-c="2053"><li><a href="https://cloudconvert.com" rel="nofollow" target="_blank"><strong>CloudConvert</strong></a> — è un pratico convertitore di file online che supporta oltre 200 formati differenti e che ovviamente consente di intervenire sugli MP3, sia in input che in output. È gratis e non applica limiti di upload, ma può essere usato per un massimo di 10 minuti al giorno e presenta anche altre limitazioni. Per aggirarle, occorre registrarsi ed eventualmente sottoscrivere uno dei piani in abbonamento (con prezzi a partire da 9,76 euro/mese).</li><li><a href="https://convertio.co/it/" rel="nofollow" target="_blank"><strong>Convertio</strong></a> — su tratta di un convertitore online che consente di intervenire non solo sugli audio, in modo da poterli trasformare in MP3 o in altri formati, ma anche su qualsiasi altra tipologia di file. Supporta l’upload di elementi con dimensioni massime pari a 100 MB e non è obbligatorio registrarsi, ma per sbloccare tutte le funzioni occorre creare un account e sottoscrivere un piano a pagamento (con costi a partire da 9,99 dollari/mese).</li><li><a href="https://www.zamzar.com" rel="nofollow" target="_blank"><strong>Zamzar</strong></a> — ulteriore convertitore funzionate via Web che permette non solo di <strong>convertire un file audio in MP3 gratis</strong>, ma anche di impostare molteplici altri formati di output e di lavorare su ulteriori tipologie di file, non solo audio. Di base è gratis e la registrazione non è obbligatoria, ma sottoscrivendo un piano a pagamento (con costi a partire da 18 dollari/mese) è possibile aumentare lo spazio di storage e sbloccare altre funzioni aggiuntive.</li></ul><p data-w="0" data-c="2053"><a name="chapter3"></a></p><h2 data-w="7" data-c="2060">App per convertire file audio in MP3</h2><p data-w="46" data-c="2106">Necessiti di <strong>app per convertire file audio in MP3</strong>, in modo da poter agire da smartphone e tablet senza dover passare necessariamente per il computer? In tal caso, valuta di affidarti alle soluzioni per <strong>Android</strong> e <strong>iOS/iPadOS</strong> segnalate di seguito. Sono tutte altamente efficienti, fidati!</p><p data-w="0" data-c="2106"><a name="sub-chapter6"></a></p><h3 data-w="3" data-c="2109">Audio Converter (Android)</h3><p data-w="0" data-c="2109"><img loading="lazy" decoding="async" class="alignnone size-full wp-image-1617381" src="https://www.aranzulla.it/wp-content/contenuti/2019/07/8aac2d3c.jpg" alt="Audio Converter" width="610" height="625"></p><p data-w="95" data-c="2204">Possiedi uno smartphone o un tablet <strong>Android</strong> e ti piacerebbe capire come convertire file audio in MP3 in tal caso? Beh, se è così, il miglior suggerimento che posso offrirti è quello di adoperare <strong>Audio Converter</strong>. Si tratta di un’app a costo zero che, come intuibile dal nome stesso, consente di convertire i file audio da e verso quelli che sono tutti i più diffusi formati. Il risultato ultimo ricavo può poi essere salvato in differenti qualità. Da tenere presente che vengono proposti acquisti in- app (al costo di 5,99 euro) per rimuovere gli annunci pubblicitari.</p><p data-w="61" data-c="2265">Per effettuare il download e l’installazione di Audio Converter sul tuo dispositivo, visita la <a href="https://play.google.com/store/apps/details?id=com.bdroid.audiomediaconverter" rel="nofollow" target="_blank">relativa sezione del Play Store</a> e premi sul pulsante <strong>Installa</strong> (puoi anche rivolgerti a <a href="https://www.aranzulla.it/come-installare-app-su-huawei-1210515.html">store alternativi</a>). A questo punto, avvia l’applicazione facendo tap sul pulsante <strong>Apri</strong> comparso sullo schermo, oppure selezionando la relativa <strong>icona</strong> che è stata aggiunta alla home screen e/o al drawer di Android.</p><p data-w="36" data-c="2301">Ora che visualizzi la schermata principale di Audio Converter, fai tap sul tasto per accettare i <strong>termini di utilizzo</strong>, dunque su quello <strong>Converti File</strong> e concedi i <strong>permessi</strong> richiesti dall’app per accedere ai file sul dispositivo.</p><p data-w="33" data-c="2334">Dopo aver compiuto i passaggi di cui sopra, chiudi l’avviso relativo alla <strong>selezione multipla</strong> che compare e seleziona i file audio su cui intervenire dall’elenco proposto effettuando un <strong>tap prolungato</strong> su di essi.</p><p data-w="49" data-c="2383">A questo punto, premi sul tasto con la <strong>spunta</strong> in alto a destra e sull’icona della <strong>matita</strong> accanto alla voce <strong>Formato</strong>, dopodiché scegli la voce <strong>MP3</strong> dal menu che compare. Se lo reputi opportuno, provvedi altresì a regolare bitrate, frequenza di campionamento e canali usando gli altri menu disponibili.</p><p data-w="47" data-c="2430">Per impostazione predefinita, i file restituiti vengono salvati nella stessa posizione di quelli d’origine, ma eventualmente puoi modificare il percorso di output premendo sul simbolo della <strong>matita</strong> accanto alla voce <strong>Nome</strong>, facendo poi tap sulla voce <strong>Impostazioni</strong> nel riquadro che compare e intervenendo dalla schermata che segue.</p><p data-w="19" data-c="2449">In conclusione, provvedi ad avviare la procedura di conversione, facendo tap sul tasto <strong>Converti</strong> e il gioco è fatto.</p><p data-w="0" data-c="2449"><a name="sub-chapter7"></a></p><h3 data-w="4" data-c="2453">Convertitore Audio (iOS/iPadOS)</h3><p data-w="0" data-c="2453"><img loading="lazy" decoding="async" class="alignnone size-full wp-image-1617382" src="https://www.aranzulla.it/wp-content/contenuti/2019/07/469bd959.jpg" alt="Convertitore Audio" width="610" height="660"></p><p data-w="72" data-c="2525">Se stai agendo da iOS/iPadOS, puoi usare l’app chiama Convertitore Audio per trasformare i tuoi file audio in MP3. Si tratta, infatti, di una soluzione gratuita che funge da convertitore audio e che supporta tutti quelli che sono i più diffusi formati. Inoltre, dispone di una gradevole interfaccia utente. È gratis, ma per avere accesso completo a tutte le funzioni occorre effettuare acquisti in-app (con prezzi a partire da 4,49 euro/mese).</p><p data-w="75" data-c="2600">Per effettuare il download e l’installazione di Convertitore Audio sul tuo dispositivo, accedi alla <a href="https://apps.apple.com/it/app/convertitore-audio/id889643660" rel="nofollow" target="_blank">relativa sezione presente su App Store</a>, fai tap sul bottone <strong>Ottieni</strong>, su quello <strong>Installa</strong> e autorizza il download effettuando una doppia pressione del <strong>tasto laterale</strong> e mediante <strong>Face ID</strong>, <strong>Touch ID</strong> o <strong>password</strong> dell’ID Apple. Successivamente, premi sul pulsante <strong>Apri</strong> comparso sullo schermo, oppure seleziona la relativa <strong>icona</strong> che è stata appena aggiunta in home screen e/o alla Libreria app.</p><p data-w="25" data-c="2625">Quando visualizzi la schermata principale dell’app, specifica la <strong>posizione</strong> da cui vuoi prelevare il file di tuo interesse premendo sul pulsante corrispondente e seleziona l’audio.</p><p data-w="35" data-c="2660">In seguito, espandi il menu a tendina in basso e scegli da esso l’opzione .<strong>MP3 MP3 Audio</strong>, poi premi sul pulsante <strong>Converti File</strong> situato ancora più giù per dare il via al processo di conversione.</p><p data-w="29" data-c="2689">Per concludere, scegli la posizione in cui salvare il file finale premendo pulsante <strong>Apri</strong>, oppure fai tap sul tasto <strong>Condividi</strong> per condividerlo tramite <strong><a href="https://www.aranzulla.it/come-funziona-whatsapp-62081.html">WhatsApp</a></strong>, <strong><a href="https://www.aranzulla.it/come-funziona-messenger-949963.html">Facebook Messenger</a></strong> o altre app.</p><p data-w="0" data-c="2689"><a name="chapter4"></a></p><h2 data-w="8" data-c="2697">Come convertire file audio MP3 in testo gratis</h2><p data-w="0" data-c="2697"><img loading="lazy" decoding="async" class="alignnone size-full wp-image-1253041" src="https://www.aranzulla.it/wp-content/contenuti/2021/01/cdc881a4.jpg" alt="Altre app per trascrivere audio" width="610" height="406"></p><p data-w="52" data-c="2749">Hai la necessita di <strong>convertire file audio MP3 in testo gratis</strong> e vorresti capire a quali soluzioni poterti rivolgere? In tal caso, ti suggerisco di consultare la mia <a href="https://www.aranzulla.it/come-trasformare-un-audio-in-testo-1243428.html">guida specifica</a>, in cui ho provveduto a segnalarti tutta una serie di strumenti adibiti allo scopo, funzionanti su computer, online e su dispositivi mobili.</p><p data-w="0" data-c="2749"><a name="chapter5"></a></p><h2 data-w="7" data-c="2756">Come convertire file audio WhatsApp in MP3</h2><p data-w="0" data-c="2756"><img loading="lazy" decoding="async" class="alignnone wp-image-1606527" src="https://www.aranzulla.it/wp-content/contenuti/2016/11/989b604.jpg" alt="WhatsApp" width="610" height="373"></p><p data-w="75" data-c="2831">In conclusione, nel caso in cui ti stessi interrogando in merito alla possibilità di <strong>convertire file audio WhatsApp in MP3</strong>, sappi che puoi riuscirci usando le soluzioni per <a href="#chapter1">computer</a>, <a href="#chapter2">online</a> e per <a href="#chapter3">smartphone e tablet</a> che ti ho già segnalato, avendo preventivamente cura di salvare i file di riferimento localmente, come ti ho spiegato nella mia <a href="https://www.aranzulla.it/come-salvare-gli-audio-di-whatsapp-1140128.html">guida dedicata</a>. Ovviamente, se i file audio condivisi sono già degli MP3, la conversione potrebbe rivelarsi superflua, tienine conto.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>