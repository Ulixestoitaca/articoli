<header id="pageContentHead"><h1>Come collegare cassa Bluetooth al PC</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="74" data-c="74">Hai recentemente acquistato una <strong><a href="https://www.aranzulla.it/casse-bluetooth-guida-allacquisto-985208.html">cassa Bluetooth</a></strong> da utilizzare con il tuo smartphone e ne sei pienamente soddisfatto, tuttavia stai pensando di servirtene anche per il computer poiché l'audio generato dalle tue vecchie casse ormai lascia decisamente a desiderare: il problema è che non hai la più pallida idea di come connettere un dispositivo del genere al PC, dunque sei alla ricerca di una guida che ti insegni a farlo nel modo più semplice possibile.</p><p data-w="77" data-c="151">Allora, sono ben felice di annunciarti che ti trovi nel posto giusto, in un momento che non poteva essere migliore: in questo tutorial, infatti, ti insegnerò a <strong>collegare cassa Bluetooth al PC</strong> in modo semplice e veloce, utilizzando passaggi alla portata anche di chi, come te, non ha molta dimestichezza con il mondo della tecnologia. Sarà mia cura indicarti come procedere sia per quanto riguarda i sistemi operativi Windows, sia come effettuare la medesima operazione sui Mac.</p><p data-w="75" data-c="226">Sei pronto a cominciare? Benissimo! Allora prendi la cassa Bluetooth, accendi il computer e leggi con molta attenzione le indicazioni che mi appresto a fornirti: sono sicuro che, nel giro di pochi minuti, avrai collegato alla perfezione i due dispositivi e riuscirai a sfruttare la cassa in tuo possesso per goderti un po' di buona musica, un film o l'audio di un gioco. Detto ciò, non mi resta che augurarti buona lettura e buon divertimento!</p><div id="ad-in-article-0" class="banner"></div><h2 data-w="1" data-c="227">Indice</h2><ul data-w="52" data-c="279"><li><a href="#chapter1">Come collegare cassa Bluetooth al computer Windows</a><ul><li><a href="#chapter11">Operazioni preliminari</a></li><li><a href="#chapter12">Come collegare cassa Bluetooth al PC: Windows 11</a></li><li><a href="#chapter13">Come collegare cassa Bluetooth al PC: Windows 10</a></li><li><a href="#chapter14">Come collegare cassa Bluetooth al PC: Windows 7</a></li></ul></li><li><a href="#chapter2">Come collegare cassa Bluetooth al PC: Mac</a></li><li><a href="#chapter3">Come collegare due casse Bluetooth al PC</a></li><li><a href="#chapter4">Come collegare cassa Bluetooth al PC con cavo</a></li></ul><p data-w="0" data-c="279"><a name="chapter1"></a></p><h2 data-w="7" data-c="286">Come collegare cassa Bluetooth al computer Windows</h2><p data-w="56" data-c="342">Se hai a disposizione il sistema operativo <strong>Windows</strong>, allora questa è la sezione più adatta a te. Nelle righe seguenti imparerai innanzitutto ad attivare il Bluetooth sul computer, per poi entrare nel concreto e comprendere come effettuare la connessione tra il PC stesso e la <a href="https://www.aranzulla.it/casse-bluetooth-guida-allacquisto-985208.html">cassa Bluetooth</a> in tuo possesso. Vedrai, sarà un gioco da ragazzi!</p><p data-w="0" data-c="342"><a name="chapter11"></a></p><h3 data-w="2" data-c="344">Operazioni preliminari</h3><p data-w="0" data-c="344"><img fetchpriority="high" decoding="async" class="alignnone size-full wp-image-1408445" src="https://www.aranzulla.it/wp-content/contenuti/2018/08/f92778b3.jpg" alt="Come collegare cassa Bluetooth al computer Windows" width="610" height="456"></p><p data-w="71" data-c="415">Per iniziare, verifica che il computer in tuo possesso sia munito di <strong>modulo Bluetooth</strong>. Per riuscirci, schiaccia la combinazione di tasti <strong>Win+R</strong> sulla tastiera, impartisci il comando <code>devmgmt.msc</code> al suo interno e dai <strong>Invio</strong>, in modo da aprire l'utility <strong>Gestione Dispositivi</strong>. In alternativa, puoi ottenere lo stesso risultato aprendo il <strong>menu Start</strong> di Windows, digitando le parole <strong>gestione dispositivi</strong> al suo interno e facendo clic sul primo risultato ricevuto.</p><p data-w="42" data-c="457">Se tutto è filato liscio, nel giro di qualche secondo, dovresti visualizzare la lista delle periferiche installate nel computer, all'interno della finestra di Gestione Dispositivi; quando ciò avviene, individua la voce <strong>Bluetooth</strong> e, se presente, premi sul pulsante <strong>&gt;</strong> posto in sua corrispondenza.</p><p data-w="67" data-c="524">Adesso, esamina attentamente l'icona del Bluetooth e verifica che essa sia priva di simboli aggiuntivi in sovrimpressione; se, invece, noti la presenza di una piccola freccia rivolta verso il basso, vuol dire che il Bluetooth è disattivato. Per ovviare al problema, fai <strong>clic destro</strong> sul <strong>nome</strong> dell'adattatore Bluetooth installato nel computer e poi sulla voce <strong>Abilita dispositivo</strong>, residente nel menu contestuale che compare, in modo da attivarlo.</p><p data-w="43" data-c="567">Se, invece, dovessero sorgere problemi con i driver (in tal caso l'icona sarebbe contrassegnata da un punto esclamativo o da un divieto d'accesso), seleziona dal medesimo menu la voce <strong>Aggiorna driver</strong> e segui le istruzioni fornite a schermo per procedere all'aggiornamento degli stessi.</p><p data-w="80" data-c="647">Qualora la voce Bluetooth non fosse presente in Gestione Dispositivi, ma sei sicuro di disporre della tecnologia Bluetooth (se, per esempio, impieghi un portatile relativamente recente), esso potrebbe essere stato disattivato tramite interruttore fisico: in tal caso, cerca sulla tastiera il bottone contrassegnato dal <strong>logo Bluetooth</strong> (una “<strong>B” stilizzata</strong>) e premilo, eventualmente avvalendoti del tasto <strong>Fn</strong>; in alternativa, potrebbe essere presente una <strong>levetta fisica</strong> che permette di attivare l'adattatore “al volo”: solitamente, tale interruttore si trova in alto a destra.</p><p data-w="77" data-c="724">In tutti gli altri casi, l'assenza della voce Bluetooth denota l'indisponibilità di una periferica atta a stabilire connessioni di questo tipo; dunque, il computer potrebbe non essere dotato di chip dedicato, oppure quello presente potrebbe non funzionare più. In tal caso, puoi procurarti un <strong>adattatore Bluetooth esterno</strong>, da collegare a una delle porte USB del computer: a oggi ne esistono davvero di ogni tipo e possono essere acquistati per pochi euro nei negozi di elettronica oppure online.</p><p data-w="0" data-c="724"><img decoding="async" class="alignnone size-full wp-image-1408446" src="https://www.aranzulla.it/wp-content/contenuti/2018/08/bef515be.jpg" alt="Come collegare cassa Bluetooth al computer Windows" width="610" height="314"></p><p data-w="48" data-c="772">Mi raccomando: prima di procedere con l'acquisto, verifica se il tuo PC è munito di porte di tipo USB-A (quelle grandi standard) o USB-C (quelle piccole, il cui inserimento delle periferiche esterne è consentito in ambo i versi) ed effettua la tua scelta in base a tale caratteristica.</p><section data-w="12" data-c="784">
<a href="https://www.amazon.it/dp/B098K3H92Z?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1099067%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31PxgAnCk6L._SL75_.jpg"></span><div class="productData"><h5>TP-Link Adattatore Bluetooth Usb 2.0 Dongle Bluetooth 5.0 Ub500, Trasf...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="12" data-c="796">
<a href="https://www.amazon.it/dp/B08B9WQFTL?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1099067%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31JYqCP5qqL._SL75_.jpg"></span><div class="productData"><h5>ASUS USB-BT500, Adattatore USB Bluetooth 5.0, Retrocompatibile Con Le ...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="15" data-c="811">
<a href="https://www.amazon.it/dp/B09NDGV72B?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1099067%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31zDW6V7g-L._SL75_.jpg"></span><div class="productData"><h5>Avantree C81 Bluetooth Adattatore Audio USB-C per collegare cuffie e a...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="89" data-c="900">Una volta collegato l'adattatore al computer, attendi che Windows installi automaticamente i driver necessari: al termine della procedura, vedrai comparire l'icona Bluetooth nell'area degli indicatori di Windows (ha la forma di una <strong>“B”</strong> stilizzata su sfondo blu). Qualora ciò non accadesse, potresti aver bisogno di installare manualmente i driver: se il dispositivo è dotato di un CD, inseriscilo nel lettore del tuo computer e segui le istruzioni a schermo per effettuare il setup (di norma, ciò corrisponde a premere sul tasto <strong>Avanti/Next</strong> per un certo numero di volte).</p><p data-w="43" data-c="943">In alternativa, puoi scaricare i driver da Internet prelevandoli dal sito del produttore oppure lasciare collegato il dispositivo al PC e servirti di uno specifico <a href="https://www.aranzulla.it/programmi-per-driver-mancanti-24866.html">programma per installare i driver mancanti</a> su Windows, così come ti ho spiegato nella mia guida appena linkata.</p><p data-w="42" data-c="985">Se, dopo aver seguito pedissequamente le mie istruzioni, non sei riuscito comunque ad “accendere” il Bluetooth sul computer, ti consiglio di dare un'occhiata al mio tutorial specifico su <a href="https://www.aranzulla.it/come-accendere-il-bluetooth-nel-pc-18873.html">come attivare il Bluetooth nel PC</a>, in cui ho trattato la questione nel dettaglio.</p><p data-w="102" data-c="1087">Lo step successivo consiste nell'attivare la <strong>modalità di pairing</strong> sulla cassa da abbinare al computer, in modo da renderle rilevabili. Dunque, premi e tieni premuto il <strong>tasto di accensione della cassa</strong> per qualche secondo, fino a ricevere un feedback vocale oppure visivo, indicante la cosa; su alcune casse, potresti dover premere una <strong>ulteriore combinazione di tasti</strong> per riuscire nell'impresa. Sfortunatamente, la procedura esatta da compiere varia fortemente in base al modello e al produttore della cassa: in caso di dubbi, prova a dare un'occhiata al manuale che ti è stato fornito a corredo del dispositivo, per ricevere chiare indicazioni sul da farsi.</p><p data-w="40" data-c="1127">Mi raccomando: imposta la cassa in modalità di pairing <strong>subito prima di avviare l'associazione tra la stessa e il computer</strong>: poiché, generalmente, i dispositivi Bluetooth in modalità di associazione soltanto per pochissimi minuti, trascorsi i quali si spengono in automatico.</p><p data-w="31" data-c="1158">Una volta accesa la cassa in modalità di abbinamento, puoi procedere a effettuare la ricerca e la connessione al computer: la procedura varia a seconda della versione di Windows che utilizzi.</p><p data-w="0" data-c="1158"><a name="chapter12"></a></p><h3 data-w="7" data-c="1165">Come collegare cassa Bluetooth al PC: Windows 11</h3><p data-w="0" data-c="1165"><img decoding="async" class="alignnone size-full wp-image-1408448" src="https://www.aranzulla.it/wp-content/contenuti/2018/08/79ddcf45.jpg" alt="Come collegare cassa Bluetooth al PC: Windows 11" width="610" height="488"></p><p data-w="49" data-c="1214">Se impieghi <a href="https://www.aranzulla.it/come-scaricare-windows-11-1304230.html"><strong>Windows 11</strong></a>, clicca sull'<strong>area degli indicatori</strong> del sistema operativo (quella che contiene le icone di rete, volume e batteria, per intenderci), clicca sul pulsante <strong>&gt;</strong> posto accanto all'icona del <strong>Bluetooth</strong> e sposta l'interruttore che vedi in cima al pannello apertosi in posizione di <strong>ON</strong> (se non c'è già).</p><p data-w="66" data-c="1280">A questo punto, attendi che il <strong>nome</strong> della cassa Bluetooth compaia nella lista dei <strong>dispositivi non associati</strong>, clicca su di esso e attendi qualche istante, affinché l'abbinamento tra i due dispositivi venga stabilito. Per disconnettere il dispositivo, ripeti la medesima procedura e, dopo aver fatto clic sul <strong>nome della cassa</strong> (elencata, questa volta, nell'elenco dei <strong>dispositivi associati</strong>), premi sul pulsante <strong>Disconnetti</strong> e il gioco è fatto.</p><p data-w="91" data-c="1371">Ti segnalo che, in caso di problemi, puoi eseguire la stessa procedura agendo dalle <strong>Impostazioni</strong> di Windows 11: fai dunque <strong>clic destro</strong> sul <strong>pulsante Start</strong> (il simbolo della <strong>finestra</strong> che si trova a sinistra della barra delle applicazioni), premi sulla voce <strong>Impostazioni</strong> dal menu che compare e clicca sulla dicitura <strong>Bluetooth e dispositivi</strong>, visibile di lato. A questo punto, sposta su <strong>ON</strong> la levetta relativa alla voce <strong>Bluetooth</strong> (se necessario), clicca sul pulsante <strong>Aggiungi dispositivo</strong> e seleziona la voce <strong>Bluetooth</strong>. Procedi poi con l'associazione della cassa con le stesse modalità viste poc'anzi.</p><p data-w="62" data-c="1433">Se noti che, a seguito dell'associazione, i suoni continuano a essere emessi dalla cassa del computer (e non da quella Bluetooth), fai clic sull'<strong>area degli indicatori</strong> di Windows, individua la <strong>barra di regolazione del volume</strong> e premi sul pulsante <strong>&gt;</strong> posto in sua corrispondenza; per finire, clicca sul <strong>nome</strong> della cassa Bluetooth appena associata, in modo da impostarla come dispositivo di uscita.</p><p data-w="59" data-c="1492">Ricorda che, quando la cassa risulta accesa e si trova nel raggio di copertura del computer, essa viene collegata in automatico; per evitare che ciò accada, apri la sezione <strong>Impostazioni &gt; Bluetooth e dispositivi</strong> di Windows 11, clicca sul pulsante <strong>Visualizza altri dispositivi</strong>, poi sul pulsante <strong>…</strong> corrispondente al <strong>nome</strong> della cassa e, infine, sulla voce <strong>Disconnetti</strong> annessa al menu che compare.</p><p data-w="0" data-c="1492"><a name="chapter13"></a></p><h3 data-w="7" data-c="1499">Come collegare cassa Bluetooth al PC: Windows 10</h3><p data-w="0" data-c="1499"><img loading="lazy" decoding="async" class="alignnone size-full wp-image-1408454" src="https://www.aranzulla.it/wp-content/contenuti/2018/08/27267e10.jpg" alt="Come collegare cassa Bluetooth al PC: Windows 10" width="610" height="454"></p><p data-w="89" data-c="1588">Se, invece, utilizzi <a href="https://www.aranzulla.it/come-scaricare-windows-10-928195.html"><strong>Windows 10</strong></a>, procedi in questo modo: apri l'<strong>area di notifica di sistema</strong> (facendo clic sul simbolo del <strong>fumetto</strong> residente a destra dell'orologio), premi sulla dicitura <strong>Espandi</strong> posta in fondo al pannello che va ad aprirsi e, se l'icona del <strong>Bluetooth</strong> è spenta, clicca su di essa, in modo da “illuminarla” (e attivare la suddetta tecnologia). Ora, premi sul pulsante <strong>Connetti</strong> residente nel medesimo pannello, attendi che il <strong>nome</strong> della cassa compaia sullo schermo e fai clic su di esso, in modo da portare a termine l'abbinamento.</p><p data-w="53" data-c="1641">In alternativa, puoi eseguire la medesima procedura dal menu delle impostazioni di Windows 10: per farlo, apri il <strong>menu Start</strong> (cliccando sul simbolo della <strong>bandierina</strong> collocato nell'angolo in basso a sinistra dello schermo), fai clic sul simbolo dell'<strong>ingranaggio</strong> visibile di lato e premi sull'icona di <strong>Dispositivi</strong>, residente nel pannello che va ad aprirsi.</p><p data-w="57" data-c="1698">Ora, sposta la levetta corrispondente alla voce <strong>Bluetooth</strong> su <strong>ON</strong> (se necessario), premi sul pulsante <strong>[+]</strong> posto accanto alla voce <strong>Aggiungi dispositivo Bluetooth o di altro tipo</strong> e seleziona la voce <strong>Bluetooth</strong> dalla finestra che compare in seguito. A questo punto, attendi la comparsa del <strong>nome</strong> della cassa sullo schermo e premi su quest'ultimo, per finalizzare la procedura.</p><p data-w="50" data-c="1748">Se noti che l'audio continua a essere riprodotto tramite le casse del computer, fai clic sull'icona del <strong>volume</strong> posta nei pressi dell'orologio, premi sulla <strong>freccetta verso l'alto</strong> corrispondente al dispositivo audio in uso e seleziona il <strong>nome della cassa</strong> dal pannello successivo, in modo da rendere operativo lo speaker esterno.</p><p data-w="63" data-c="1811">Anche in questo caso, ogni volta che accenderai la cassa e questa sarà nel raggio di copertura del Bluetooth del computer, essa si collegherà in modo automatico allo stesso. Se vuoi evitare che ciò accada, devi dissociare la cassa nel momento in cui smetti di utilizzarla: per farlo, accedi al pannello <strong>Start &gt; Impostazioni &gt; Dispositivi</strong>, seleziona la cassa e clicca sul corrispondente pulsante <strong>Rimuovi</strong>.</p><p data-w="0" data-c="1811"><a name="chapter14"></a></p><h3 data-w="7" data-c="1818">Come collegare cassa Bluetooth al PC: Windows 7</h3><p data-w="0" data-c="1818"><img loading="lazy" decoding="async" class="alignnone size-full wp-image-1408458" src="https://www.aranzulla.it/wp-content/contenuti/2018/08/5ad5689.jpg" alt="Come collegare cassa Bluetooth al PC: Windows 7" width="610" height="344"></p><p data-w="68" data-c="1886">Per connettere una cassa Bluetooth a <strong>Windows 7</strong>, individua l'icona del Bluetooth nei pressi dell'orologio (se non la vedi, clicca sulla piccola <strong>freccetta angolare</strong> che va verso l'alto), fai <strong>clic destro</strong> su di essa e seleziona la voce <strong>Aggiungi un dispositivo Bluetooth</strong> dal menu che compare. A questo punto, attendi che il <strong>nome</strong> della cassa compaia sullo schermo, clicca su di esso e premi sul pulsante <strong>Avanti</strong>, per concludere.</p><p data-w="55" data-c="1941">In alternativa, puoi eseguire la stessa procedura anche dal <strong>Pannello di controllo</strong>: richiama quest'ultima utility cliccando sull'apposita voce residente nel <strong>menu Start</strong>, apri le sezioni <strong>Hardware e suoni &gt; Dispositivi e stampanti</strong> e premi sul pulsante <strong>Aggiungi dispositivo</strong>, posto in alto. Infine, clicca sul <strong>nome</strong> della cassa, premi sul bottone <strong>Avanti</strong> e il gioco è fatto.</p><p data-w="71" data-c="2012">Per far sì che l'audio del computer venga riprodotto attraverso lo speaker appena collegato, fai <strong>clic destro</strong> sul simbolo del <strong>volume</strong> residente accanto all'orologio e scegli la voce <strong>Dispositivi di riproduzione</strong> dal menu proposto; nella finestra che compare a schermo, fai <strong>clic destro</strong> sul dispositivo che intendi utilizzare per riprodurre suoni (in questo caso la cassa Bluetooth) e seleziona la voce <strong>Imposta come dispositivo predefinito</strong> dal menu che va ad aprirsi.</p><p data-w="32" data-c="2044">Per dissociare la cassa precedentemente collegata, accedi all'area <strong>Dispositivi e stampanti</strong> come ti ho mostrato in precedenza, fai <strong>clic destro</strong> sul suo <strong>nome</strong> e, dal menu contestuale proposto, premi sulla voce <strong>Elimina</strong>.</p><p data-w="0" data-c="2044"><a name="chapter2"></a></p><h2 data-w="7" data-c="2051">Come collegare cassa Bluetooth al PC: Mac</h2><p data-w="0" data-c="2051"><img loading="lazy" decoding="async" class="alignnone size-full wp-image-1408462" src="https://www.aranzulla.it/wp-content/contenuti/2018/08/5ac4b191.jpg" alt="Come collegare cassa Bluetooth al PC: Mac" width="610" height="390"></p><p data-w="77" data-c="2128">Hai un <strong>Mac</strong> e non hai la più pallida idea di come collegarvi la cassa Bluetooth che possiedi? Non scoraggiarti, puoi risolvere questo “problema” nel giro di un paio di minuti: per iniziare, imposta la cassa in <strong>modalità di pairing</strong>, così come ti ho spiegato nel capitolo relativo a Windows (in genere, basta tener premuto il <strong>tasto d'accensione</strong> dello speaker per alcuni secondi, fin quando non ricevi un'avviso acustico o visivo circa l'entrata in modalità di abbinamento).</p><p data-w="63" data-c="2191">Fatto ciò, apri le <strong>Preferenze di sistema</strong> cliccando sul simbolo dell'<strong>ingranaggio</strong> residente sul <strong>Dock</strong>, seleziona l'icona <strong>Bluetooth</strong> dalla finestra che si apre e, se necessario, pigia sul pulsante <strong>Attiva Bluetooth</strong> collocato a sinistra. Per accedere alle impostazioni del Bluetooth direttamente dal pannello superiore di macOS, ti consiglio di apporre il segno di spunta accanto alla voce <strong>Mostra Bluetooth nella barra dei menu</strong>.</p><p data-w="43" data-c="2234">Se tutto è filato liscio, il <strong>nome della cassa Bluetooth</strong> dovrebbe comparire, entro breve tempo, nella lista dei device disponibili: quando ciò avviene, premi sul pulsante <strong>Connetti</strong> collocato accanto in sua corrispondenza e attendere che l'abbinamento tra i dispositivi venga portato a termine.</p><p data-w="38" data-c="2272">Per scegliere la periferica da cui riprodurre i suoni, devi cliccare sull'<strong>icona multifunzione</strong> collocata nei pressi dell'orologio (a forma di levette), cliccare sul simbolo <strong>&gt;</strong> corrispondente al riquadro <strong>Suono</strong> e poi sul <strong>nome della cassa</strong> collegata in precedenza.</p><p data-w="40" data-c="2312">Se vuoi rimuovere l'associazione tra la cassa e il Mac, recati in <strong>Preferenze di sistema &gt; Bluetooth</strong>, clicca sul nome della cassa, poi sul pulsante <strong>(X)</strong> visualizzato a destra e, infine, sul bottone <strong>Rimuovi</strong> collocato nella finestra che va ad aprirsi.</p><p data-w="59" data-c="2371">Qualora dovessi avere problemi in fase di attivazione Bluetooth o nel collegamento con la cassa, puoi tentare di porre rimedio al problema andando a <strong>resettare l'SMC del Mac</strong>: per tua informazione, si tratta del chip di controllo della gestione energetica e di alcuni moduli installati sul computer. Ti ho fornito ulteriori informazioni su questa procedura nel mio <a href="https://www.aranzulla.it/come-resettare-smc-mac-551992.html">tutorial dedicato</a>.</p><p data-w="56" data-c="2427"><strong>Nota</strong>: qualora il modulo Bluetooth del Mac non fosse disponibile invece per un danno hardware, puoi avvalerti di un adattatore dedicato, così come ti ho segnalato nella <a href="#chapter11">sezione relativa a Windows</a>. Prima di procedere con l'acquisto, però, assicurati che il dispositivo sia compatibile con macOS (leggendo le recensioni degli utenti o informandoti sul sito del produttore).</p><p data-w="0" data-c="2427"><a name="chapter3"></a></p><h2 data-w="7" data-c="2434">Come collegare due casse Bluetooth al PC</h2><p data-w="0" data-c="2434"><img loading="lazy" decoding="async" class="alignnone size-full wp-image-1408463" src="https://www.aranzulla.it/wp-content/contenuti/2018/08/289d2d9c.jpg" alt="Come collegare due casse Bluetooth al PC" width="610" height="448"></p><p data-w="77" data-c="2511">Possiedi <strong>due casse Bluetooth</strong> e vuoi collegarle al computer, per usarle in simultanea? In tal caso, il risultato che potresti ottenere dipende strettamente dalla tipologia di casse in tuo possesso: per esempio, se disponi di un vero e proprio <strong>impianto Bluetooth</strong> composto da due o più satelliti, devi collegare questi ultimi tra loro, attenendoti alla procedura prevista dal produttore, per poi abbinare lo speaker principale al computer a mezzo Bluetooth, seguendo una tra le procedure viste poc'anzi.</p><p data-w="63" data-c="2574">Il discorso cambia, però, se le due casse sono “indipendenti”: puoi certamente abbinarle entrambe al computer, ma non sempre puoi servirtene in contemporanea. Per esempio, se impieghi <strong>Windows</strong>, potresti dover installare un software esterno (ad es. <a href="https://github.com/eiz/SynchronousAudioRouter/releases" rel="nofollow" target="_blank">Sinchronous Audio Router</a>) per smistare l'audio su entrambi gli speaker: potresti però ricevere risultati deludenti e andare incontro a ritardo di riproduzione o, peggio ancora, mancata sincronizzazione.</p><p data-w="73" data-c="2647">Sui <strong>Mac</strong> il discorso è leggermente diverso: per esempio, se disponi di due casse indipendenti e di un computer munito di modulo Bluetooth 5.0 o più recente, puoi attivare la <strong>riproduzione simultanea dell'audio</strong> su entrambe gli apparecchi Bluetooth, usando l'apposito pulsante di <strong>selezione della sorgente</strong>; in caso contrario, puoi sempre creare un <strong>dispositivo multi-output</strong> sfruttando l'apposita funzione di sistema. Per approfondimenti al riguardo, da' un'occhiata alla mia guida su come <a href="https://www.aranzulla.it/come-collegare-2-casse-bluetooth-1145710.html">collegare due casse Bluetooth</a>.</p><p data-w="0" data-c="2647"><a name="chapter4"></a></p><h2 data-w="8" data-c="2655">Come collegare cassa Bluetooth al PC con cavo</h2><p data-w="0" data-c="2655"><img loading="lazy" decoding="async" class="alignnone size-full wp-image-1408464" src="https://www.aranzulla.it/wp-content/contenuti/2018/08/2f3ccef3.jpg" alt="Come collegare cassa Bluetooth al PC con cavo" width="610" height="305"></p><p data-w="68" data-c="2723">Stai cercando di capire se è possibile <strong>collegare cassa Bluetooth al PC con cavo</strong>? In tal caso, la risposta è <em>nì</em>: tutto dipende dal modello di cassa Bluetooth in tuo possesso. Alcuni apparecchi di questo tipo, infatti, dispongono di un ingresso <strong>jack da 3.5 mm</strong> che, con l'ausilio di connettore AUX maschio-maschio, possono essere collegate a un computer a sua volta munito di jack e fungere da speaker “classico”.</p><section data-w="15" data-c="2738">
<a href="https://www.amazon.it/dp/B0B5679C8W?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1099067%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41DB74oKxqL._SL75_.jpg"></span><div class="productData"><h5>SHULIANCABLE Cavo Aux 3,5mm, Cavo Audio Jack Stereo Maschio a Maschio ...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="43" data-c="2781">Per questo tipo di configurazione non è in genere richiesto alcun intervento aggiuntivo: dopo aver acceso la cassa e averla connessa al computer tramite cavo AUX, la riproduzione audio avverrà attraverso lo speaker esterno, fin quando esso non verrà spento oppure fisicamente disconnesso.</p><p data-w="59" data-c="2840">Esistono poi casse Bluetooth che, con l'ausilio di un apposito <strong>connettore USB</strong> munito di <a href="https://www.aranzulla.it/migliori-schede-audio-guida-allacquisto-1195275.html#chapter5">chip DAC esterno</a>, possono essere trasformate in speaker USB. Questa però è un'eventualità abbastanza rara, riservata quasi sempre ai dispositivi di fascia alta: di norma, la porta USB presente sulle casse Bluetooth serve esclusivamente per ricaricarne la batteria e/o fornire loro energia, tienine conto.</p><p data-w="19" data-c="2859"><em>In qualità di affiliati Amazon, riceviamo un guadagno dagli acquisti idonei effettuati tramite i link presenti sul nostro sito.</em></p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>