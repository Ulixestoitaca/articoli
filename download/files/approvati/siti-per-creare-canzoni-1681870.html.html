<header id="pageContentHead"><h1>Siti per creare canzoni</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="60" data-c="60">La tecnologia e il crescente sviluppo dell'<a href="https://www.aranzulla.it/come-funziona-lintelligenza-artificiale-1499915.html">intelligenza artificiale</a> (abbreviato comunemente in IA, oppure AI, all'inglese) stanno rapidamente cambiando anche il settore della produzione musicale. Oggi, infatti, chiunque può scrivere una canzone, anche senza conoscere la musica o senza aver mai suonato uno strumento in vita sua. Ti sembra troppo complicato per te? Posso garantirti che ti sbagli di grosso!</p><p data-w="58" data-c="118">Con il continuo potenziamento degli algoritmi di apprendimento automatico e con i progressi nella potenza di calcolo, infatti, sono tantissimi i siti Web che offrono la possibilità di creare, in modo rapido e intuitivo, canzoni complete di arrangiamento e testo da condividere online, che tu sia un neofita senza esperienza o un professionista alla ricerca della giusta ispirazione.</p><p data-w="79" data-c="197">Per questo motivo, nei prossimi paragrafi ti spiegherò per filo e per segno quali sono i migliori <strong>siti per creare canzoni</strong> partendo da zero, in maniera del tutto gratuita (o quasi). Individua il servizio che ritieni più adatto alle tue esigenze, prova a mettere in pratica le mie indicazioni e ti assicuro che riuscirai a creare le tue composizioni musicali senza riscontrare alcun tipo di problema. Ti auguro buona lettura e ti faccio un grande in bocca al lupo!</p><div id="ad-in-article-0" class="banner"></div><h2 data-w="1" data-c="198">Indice</h2><ul data-w="19" data-c="217"><li><a href="#chapter1">Siti per creare musica gratis</a><ul><li><a href="#sub-chapter1">Suno</a></li><li><a href="#sub-chapter2">Boomy</a></li><li><a href="#sub-chapter3">Altri siti per creare musica gratis</a></li></ul></li><li><a href="#chapter2">Siti per creare testi di canzoni</a></li></ul><p data-w="0" data-c="217"><a name="chapter1"></a></p><h2 data-w="5" data-c="222">Siti per creare musica gratis</h2><p data-w="53" data-c="275">Sei affascinato dall'idea di creare una canzone partendo da una semplice descrizione testuale ma non sai da dove iniziare? In tal caso, puoi prendere in considerazione uno dei <strong>siti per creare musica gratis</strong>, che consentono di scegliere tra tanti stili, strumenti virtuali, loop e campioni, senza scaricare e installare assolutamente nulla sul PC.</p><p data-w="43" data-c="318">Mi raccomando, però, nel caso in cui avessi intenzione di usare le tue creazioni in qualche progetto, informati bene sulle licenze d’uso dei brani generati, assicurati di non plagiare alcuna opera esistente e, in linea generale, cerca di usare l’IA <em>cum grano salis</em>.</p><p data-w="0" data-c="318"><a name="sub-chapter1"></a></p><h3 data-w="1" data-c="319">Suno</h3><p data-w="0" data-c="319"><img fetchpriority="high" decoding="async" src="https://www.aranzulla.it/wp-content/contenuti/2024/09/cbb763a8.jpg" alt="Suno" width="610" height="329" class="alignnone size-full wp-image-1681877"></p><p data-w="62" data-c="381">Tra i primi <strong>siti per creare canzoni con AI</strong> che puoi prendere in considerazione c'è <strong>Suno</strong>. È la soluzione ideale per scrivere una canzone mediante l'intelligenza artificiale generativa applicata alla musica. Suno è capace di generare canzoni realistiche, partendo semplicemente da una descrizione testuale, integrando in maniera eccellente la musica con autentiche voci umane, sia in italiano, in inglese e altre lingue.</p><p data-w="108" data-c="489">Per quanto riguarda i costi, nel momento in cui scrivo, Suno è fruibile gratuitamente con alcune limitazioni. La piattaforma, infatti, funziona con un sistema di crediti: ogni giorno otterrai 50 crediti, sufficienti per generare mediamente 10 canzoni al giorno. In alternativa, per avere un maggior numero di crediti, è possibile utilizzare Suno sottoscrivendo un abbonamento <strong>Pro</strong>, al costo di <strong>10 dollari/mese</strong>, per ricevere 2.500 crediti ogni mese (circa 500 canzoni), oppure <strong>Premier</strong>, al costo di <strong>30 dollari/mese</strong>, per fruire di 10.000 crediti/mese (2.000 canzoni), oltre avere priorità nella coda di elaborazione. Gli utenti Pro e Premier, una volta terminati i crediti previsti dal piano, riceveranno comunque 50 crediti al giorno così come l'abbonamento free.</p><p data-w="73" data-c="562">Per creare una canzone con Suno, la prima cosa da fare è registrarsi al servizio. Pertanto, per creare un account, collegati al <a href="https://suno.com" rel="nofollow" target="_blank">sito ufficiale del servizio</a> e premi il pulsante <strong>Sign In</strong>, situato in basso a sinistra. Adesso, nella nuova schermata visualizzata, scegli se registrarti usando un <strong><a href="https://www.aranzulla.it/come-creare-account-apple-920008.html">account Apple</a></strong>, un <strong><a href="https://www.aranzulla.it/come-funziona-discord-1482931.html">account Discord</a></strong>, un <strong><a href="https://www.aranzulla.it/come-accedere-google-985803.html">account Google</a></strong> o un <strong><a href="https://www.aranzulla.it/come-creare-un-account-microsoft-36181.html">account Microsoft</a></strong>. In alternativa, puoi utilizzare il tuo <strong>numero di telefono</strong> e poi cliccare su <strong>Continue</strong>.</p><p data-w="70" data-c="632">Sùbito dopo aver effettuato l'accesso, premi il pulsante <strong>Create</strong>, nella barra a sinistra, e digita, nel modulo <strong>Song description</strong>, lo stile musicale nonché l'argomento desiderato della canzone che vorresti creare (ad esempio, <em>“pop acustico su una storia d'amore”</em> oppure <em>“inno rock sulla mia squadra del cuore”</em> ). Utilizza un genere o uno stile anziché il nome di un artista o una canzone specifica, altrimenti Suno non funzionerà per questioni di copyright.</p><p data-w="60" data-c="692">Attiva la levetta <strong>Instrumental</strong>, qualora volessi generare una canzone solo strumentale senza la parte vocale, dopodiché fai clic sul bottone <strong>Create</strong>. Se vuoi puoi ulteriormente personalizzare la tua composizione: poni su <strong>ON</strong> la levetta in corrispondenza della voce <strong>Custom</strong>, sùbito dopo inserisci eventualmente il testo (o generane uno random tramite il tasto <strong>Suprise Me</strong>), il <strong>genere musicale</strong> e il <strong>titolo</strong>.</p><p data-w="65" data-c="757">In pochi istanti, vedrai apparire a schermo, nella colonna a destra, <strong>due canzoni</strong> in base al tuo prompt. Per ogni canzone verranno consumati <strong>5 crediti</strong>, il <strong>numero di crediti rimanenti</strong> è indicato nella colonna sinistra. Se il risultato non è di tuo gradimento, puoi modificare la descrizione, magari integrandola con altri particolari, e fare di nuovo clic sul bottone <strong>Create</strong> per generare altre due nuove canzoni.</p><p data-w="75" data-c="832">Se invece il risultato ti soddisfa, puoi decidere di salvare la canzone sul tuo computer. Per fare ciò individua la canzone di tuo interesse, clicca sui <strong>tre puntini</strong> posti di fianco al titolo e seleziona le voci <strong>Download &gt; Audio</strong>, per scaricare il file .MP3 sul tuo computer. Puoi anche pigiare il tasto <strong>Condividi</strong> se vuoi ottenere un link pubblico da condividere con chiunque tu voglia oppure <strong>Move to Trash</strong> per eliminare del tutto la canzone.</p><p data-w="66" data-c="898">Per quanto riguarda il <strong><a href="https://www.aranzulla.it/come-funziona-il-copyright-1653846.html">copyright</a></strong>, devi tener presente che Suno, così come indicato nelle condizioni d'uso, detiene i <strong>diritti d'autore</strong> di ogni canzone generata dai suoi utenti con account gratuito, che possono comunque essere utilizzate sui social o per altri scopi non commerciali. Qualora volessi possedere i diritti commerciali sui brani creati dalla IA di Suno dovrai passare a un piano a pagamento. <a href="https://help.suno.com/en/categories/550145-rights-ownership" rel="nofollow" target="_blank">Maggiori info qui</a>.</p><p data-w="0" data-c="898"><a name="sub-chapter2"></a></p><h3 data-w="1" data-c="899">Boomy</h3><p data-w="0" data-c="899"><img decoding="async" src="https://www.aranzulla.it/wp-content/contenuti/2024/09/3c4014e.jpg" alt="Boomy" width="610" height="335" class="alignnone size-full wp-image-1681878"></p><p data-w="24" data-c="923"><strong>Boomy</strong> è un altro valido <strong>sito per creare musica</strong> e modificare i propri brani tramite strumenti di editing, sfruttando algoritmi avanzati di intelligenza artificiale.</p><p data-w="100" data-c="1023">Boomy consente di generare brani inediti in maniera estremamente semplice e veloce, oltre che a costo zero. Con il piano <strong>Free</strong>, infatti, è possibile creare 25 canzoni al mese con strumenti di base per modificare le proprie composizioni. Inoltre, in qualsiasi momento, è possibile passare a una delle versioni a pagamento del servizio, che vanno dai <strong>9,99 dollari/mese</strong>, per la soluzione <strong>Creator</strong> più economica, ai <strong>29,99 dollari/mese</strong> per la soluzione <strong>Pro</strong> più ricca, con più canzoni generate, la possibilità di scaricarle sul proprio PC e la pubblicazione sulle <a href="https://www.aranzulla.it/siti-per-ascoltare-musica-946679.html">piattaforme di streaming</a> per sfruttare i diritti commerciale dei brani. <a href="https://boomy.com/pricing" rel="nofollow" target="_blank">Maggiori informazioni qui</a>.</p><p data-w="96" data-c="1119">Per cominciare a utilizzarlo collegati alla <a href="https://boomy.com" rel="nofollow" target="_blank">pagina principale di Boomy</a>, fai clic sul pulsante <strong>Create</strong> che visualizzi sul menu in alto, seleziona la voce <strong>Song</strong> e, qualora non l'avessi già fatto, effettua l'accesso tramite le tue credenziali <a href="https://www.aranzulla.it/come-accedere-icloud-988238.html">Apple</a>, <a href="https://www.aranzulla.it/come-accedere-account-google-927438.html">Google</a> o <a href="https://www.aranzulla.it/come-accedere-a-facebook-30659.html">Facebook</a> oppure tramite <strong>indirizzo email</strong> e <strong>password</strong>. In alternativa provvedi a registrarti cliccando sulla voce <strong>Need an account? Sign up</strong> in basso e digitando, negli appositi moduli, la tua <strong>email</strong> e una <strong>password</strong> e confermando cliccando <strong>Create Account</strong>. Non dimenticare, infine, di convalidare la tua identità cliccando sul <strong>link di conferma</strong> che hai ricevuto via email.</p><p data-w="59" data-c="1178">Una volta dentro, scorri la pagina verso il basso e clicca su <strong>Accept</strong> per accettare i termini d'uso di Boomy, dopodiché nella schermata principale del sito, non dovrai fare altro che selezionare un genere musicale tra i tanti disponibili (ad esempio <strong>Electronic Dance</strong>, <strong>Rap Beats</strong>, <strong>Lo-Fi</strong> ecc.) oppure cliccare su <strong>Custom</strong> se intendi personalizzare la canzone in ogni aspetto.</p><p data-w="65" data-c="1243">In quest'ultimo caso, cliccando sui vari menu a tendina, specifica lo <strong>stile</strong>, se usare <strong>tutti gli strumenti</strong> o uno <strong>strumento specifico</strong>, il tipo di <strong>batteria</strong>, il <strong>mixing</strong>, eventuali <strong>effetti sonori</strong> e il <strong>tempo</strong> (da <strong>30 fino a 160 BPM</strong>) e altri parametri quali la <strong>densità armonica del basso o della batteria</strong>. Se è tutto ok, puoi cliccare pure il bottone <strong>Create song</strong> posto in basso a destra.</p><p data-w="114" data-c="1357">Ecco che in pochi secondi Boomy ti farà ascoltare una canzone generata dall'intelligenza artificiale secondo le opzioni scelte. Pigia sull'icona a forma di <strong>matita</strong>, in corrispondenza delle relativa voci, se vuoi <strong>modificare qualche parametro</strong>, dare un <strong>titolo</strong> alla canzone o aggiungere la <strong>parte cantata</strong>. A tal proposito, dopo aver pigiato su <strong>Add Vocal</strong>, seleziona <strong>Custom vocals</strong> e poi <strong>Generate AI Lyrics</strong>, per generare un testo in base a una tua descrizione testuale. Fai clic su <strong>Submit</strong> e se il testo è di tuo gradimento pigia <strong>Save</strong> e sùbito dopo <strong>Record your voice</strong> per iniziare a registrare la tua voce, anche tramite il <a href="https://www.aranzulla.it/come-attivare-il-microfono-su-windows-10-1236805.html">microfono del PC</a>, salva il tutto poi con <strong>Continue</strong> e poi <strong>Save</strong>.</p><p data-w="86" data-c="1443">Se musica e testo corrispondono più o meno all'idea della canzone che avevi e sei soddisfatto del risultato puoi salvare la canzone pigiando il tasto <strong>Save</strong> altrimenti su <strong>Try Again</strong> per generare un'altra canzone. Una volta salvato il tuo brano potrai riascoltarlo ogni volta che vuoi recandoti, dal menu in alto, nella sezione <strong>Library</strong>. Cliccando sui <strong>tre puntini</strong>, posti di fianco al titolo, potrai ottenere un link pubblico da condividere con chiunque tu voglia, oppure effettuare l'<strong>edit</strong> o il <strong>download</strong> della canzone (funzione a pagamento).</p><p data-w="74" data-c="1517">Infine un'ultima precisazione che ci tengo a fare è sul <strong>copyright</strong> dei brani generati. Ogni canzone generata da Boomy gratuitamente può essere utilizzata <strong>solo per usi non commerciali</strong>. Se invece desideri possedere i diritti commerciali dei brani ottenuti dall'IA dovrai sottoscrivere un piano a pagamento. In base al tipo di abbonamento sottoscritto verrà applicata un tipo di licenza per ogni canzone generata (licenza che rimarrà comunque valida anche dopo la scadenza dell'iscrizione a Boomy).</p><p data-w="0" data-c="1517"><a name="sub-chapter3"></a></p><h3 data-w="6" data-c="1523">Altri siti per creare musica gratis</h3><p data-w="0" data-c="1523"><img decoding="async" src="https://www.aranzulla.it/wp-content/contenuti/2024/09/83b9d913.jpg" alt="Altri siti per creare musica gratis" width="610" height="329" class="alignnone size-full wp-image-1681879"></p><p data-w="22" data-c="1545">Desideri sapere se ci sono <strong>altri siti per creare musica gratis</strong>? Ma certo che sì! Ecco qualche altro sito utile allo scopo.</p><ul data-w="212" data-c="1757"><li><strong><a href="https://www.aiva.ai/" rel="nofollow" target="_blank">Aiva</a></strong> — si basa su un algoritmo costantemente aggiornato per creare musica in particolar modo per soundtrack di film e videogiochi con oltre 250 generi e stili diversi. L'uso di Aiva, uno dei primi siti di intelligenza artificiale generativa applicata alla musica, di base è gratuito, tuttavia sono disponibili abbonamenti a pagamento a partire da <strong>11 euro/mese +IVA</strong> per scaricare più tracce e comporre brani della durata superiore a 3 minuti, oltre a possederne i diritti commerciali.</li><li><strong><a href="https://mubert.com/render" rel="nofollow" target="_blank">Mubert</a></strong> — è uno dei siti di produzione musicale basati sull'IA più intuitivi e facili da usare. Le canzoni generate da Mubert sono particolarmente indicate per le colonne sonore di videoclip, giochi, podcast e app. Può essere utilizzato senza costi, oppure puoi attivare un abbonamento <strong>Creator</strong> o <strong>Pro</strong> con costi a partire da <strong>14 dollari al mese</strong> e ottenere così funzioni aggiuntive esclusive.</li><li><strong><a href="https://www.loudly.com" rel="nofollow" target="_blank">Loudly</a></strong> — è un'altra ottima piattaforma di intelligenza artificiale generativa in grado di scatenare la tua creatività musicale anche se non sai suonare uno strumento. Loudly permette di generare 25 canzoni al mese gratis con una lunghezza massima di 30 secondi, tuttavia è possibile sottoscrivere un abbonamento <strong>Personal</strong> con costi a partire da <strong>8 dollari/mese</strong> per creare 300 canzoni al mese con una lunghezza di 3 minuti e mezzo, oltre a funzionalità aggiuntive e la possibilità di scaricare le canzoni da condividere.</li></ul><p data-w="0" data-c="1757"><a name="chapter2"></a></p><h2 data-w="6" data-c="1763">Siti per creare testi di canzoni</h2><p data-w="0" data-c="1763"><img loading="lazy" decoding="async" src="https://www.aranzulla.it/wp-content/contenuti/2024/09/5eb4056f.jpg" alt="Siti per creare testi di canzoni" width="610" height="334" class="alignnone size-full wp-image-1681880"></p><p data-w="41" data-c="1804">Per ampliare le opzioni a tua disposizione, ho selezionato anche dei <strong>siti per creare testi di canzoni</strong> che reputo particolarmente interessanti e divertenti. Da utilizzare magari quando manca l'ispirazione o se sei a corto di idee, li trovi elencati di seguito.</p><ul data-w="235" data-c="2039"><li><strong><a href="https://chatgpt.com" rel="nofollow" target="_blank">ChatGPT</a></strong> — è lo strumento di intelligenza artificiale sviluppato da OpenAI e progettato per simulare una conversazione con un essere umano tramite un testo coerente utilizzando modelli di elaborazione del linguaggio naturale. Una volta collegato al suo sito Internet non dovrai fare altro che chiedergli di scriverti un testo di una canzone per interagire con il chatbot e ottenere gratuitamente una risposta. Puoi anche suggerirgli un tema, uno stato d'animo oppure la lingua del testo. Per ulteriori informazioni su <a href="https://www.aranzulla.it/come-usare-chatgpt-1431592.html">come usare ChatGPT</a>, leggi la mia guida sul tema.</li><li><strong><a href="https://writer.hix.ai/song-lyrics-generator" rel="nofollow" target="_blank">HIX.AI</a></strong> — è un vero e proprio assistente basato sull'IA capace di creare e correggere contenuti come articoli, email e saggi. Tra i tanti strumenti disponibili c'è anche la possibilità di generare testi di canzoni adatti a un determinato genere e al mood che lo caratterizzano. <span class="skimlinks-unlinked">HIX.AI</span> può essere provato gratuitamente con alcune limitazioni sul numero di parole generate, in alternativa è possibile sottoscrivere un piano a pagamento, con costi a partire da <strong>8 euro/mese</strong> per avere 10.000 parole al mese e funzionalità aggiuntive.</li><li><strong><a href="https://www.freshbots.org" rel="nofollow" target="_blank">Freshbots</a></strong> — è uno dei principali generatori di testi di canzoni basato sull'intelligenza artificiale. Ti basterà scegliere l'argomento, il genere, alcune parole chiave e lo stato d'animo per ottenere testi sempre unici (o quasi, quindi accertati sempre bene in che maniera utilizzarli), pronti per essere utilizzati con le tue canzoni. L'utilizzo di Freshbots è totalmente gratuito e non richiede alcuna registrazione per poter essere utilizzato.</li></ul><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>