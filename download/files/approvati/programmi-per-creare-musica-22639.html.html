<header id="pageContentHead"><h1>Programmi per creare musica</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="36" data-c="36">Ultimamente hai deciso di esprimere la tua creatività in modo musicale. D'altronde, un brano può rappresentare un modo potenzialmente interessante per raccontare ciò che si ha da dire, stendendo parole su un tappeto a sfondo sonoro.</p><p data-w="31" data-c="67">Comprendo dunque il motivo per cui ti interessa approfondire i <strong>programmi per creare musica</strong>, considerando anche che al giorno d'oggi è possibile avere a disposizione strumenti avanzati direttamente mediante un computer.</p><p data-w="55" data-c="122">Non hai però la più pallida idea relativamente a dove partire, vero? Non preoccuparti: in questa sede approfondirò proprio le principali soluzioni disponibili in questo campo, soffermandomi tra l'altro principalmente su programmi di cui puoi fare uso gratuitamente. Detto questo, a me non resta altro da fare, se non augurarti buona lettura e buon divertimento!</p><div id="ad-in-article-0" class="banner"></div><h2 data-w="1" data-c="123">Indice</h2><ul data-w="29" data-c="152"><li><a href="#chapter1">Programmi per creare musica gratis</a><ul><li><a href="#chapter2">Audacity (Windows/macOS/Linux)</a></li><li><a href="#chapter3">FL Studio (Windows/macOS)</a></li><li><a href="#chapter4">GarageBand (macOS)</a></li><li><a href="#chapter5">Altri programmi per fare musica</a></li></ul></li><li><a href="#chapter6">Programmi per creare musica online</a></li><li><a href="#chapter7">App per creare musica</a></li></ul><p data-w="0" data-c="152"><a name="chapter1"></a></p><h2 data-w="5" data-c="157">Programmi per creare musica gratis</h2><p data-w="74" data-c="231">Considerando il fatto che sei alla ricerca di <strong>programmi per creare musica</strong>, che si tratti di <strong>programmi per creare musica techno</strong> o di <strong>programmi per creare musica house gratis</strong>, per fare degli esempi pratici, di seguito puoi trovare un po' tutti i dettagli del caso. Mi appresto infatti a scendere nel dettaglio di soluzioni per <strong>Windows</strong>, <strong>macOS</strong> e in alcuni casi <strong>Linux</strong> che con un po' di buona volontà possono potenzialmente offrirti buone soddisfazioni.</p><p data-w="0" data-c="231"><a name="chapter2"></a></p><h3 data-w="4" data-c="235">Audacity (Windows/macOS/Linux)</h3><p data-w="0" data-c="235"><img fetchpriority="high" decoding="async" class="alignnone size-full wp-image-1449535" src="https://www.aranzulla.it/wp-content/contenuti/2011/12/215529be.jpg" alt="Audacity Programmi per creare musica facile" width="610" height="343"></p><p data-w="54" data-c="289">Se sei giunto fin qui, ci sono buone probabilità che tu abbia intenzione di trovare <strong>programmi per creare musica facile</strong>. In questo campo, una delle soluzioni più interessanti è rappresentata da <strong>Audacity</strong>, che non a caso viene ritenuto da un buon numero di persone uno dei <strong>programmi per creare musica su PC</strong> più validi.</p><p data-w="80" data-c="369">Ciò a cui si fa riferimento è d'altronde una soluzione <strong>open source</strong> e <strong>multi-lingua</strong> a cui i neofiti di questo settore sono soliti dare un'occhiata. Ad attirare a anche l'ampia compatibilità del programma in termini di piattaforme, visto che è disponibile sia per <strong>Windows</strong> che per <strong>macOS</strong> e <strong>Linux</strong>. Per quel che concerne <strong>Windows</strong>, ad esempio, ti basta raggiungere la <a href="https://www.fosshub.com/Audacity.html" rel="nofollow" target="_blank">pagina di download ufficiale di Audacity</a>, premendo successivamente sulla voce <strong>Windows</strong> più adatta alla tua situazione (come <strong>Windows 64-bit installer</strong>).</p><p data-w="77" data-c="446">Così facendo, otterrai il file <strong>audacity-win-[versione].exe</strong>, che potrai poi chiaramente avviare. Fatto questo, non ti resta che seguire le <strong>indicazioni</strong> che compaiono a schermo per portare a termine la procedura. Per intenderci, queste usualmente consistono nel premere in successione sui pulsanti <strong>Sì</strong>, <strong>OK</strong>, <strong>Avanti (x4)</strong>, <strong>Installa</strong>, <strong>Avanti</strong> e <strong>Fine</strong>. La procedura è insomma molto semplice da mettere in atto, ma in caso di dubbi puoi sempre fare riferimento al mio tutorial su <a href="https://www.aranzulla.it/come-scaricare-audacity-1103786.html">come scaricare Audacity</a>.</p><p data-w="77" data-c="523">Per il resto, una volta che avrai avviato per la prima volta <strong>Audacity</strong>, potrai trovare in alto i principali <strong>tool</strong> utili a modificare il brano, così come opzioni relative, ad esempio, agli <strong>effetti</strong> da applicare alla traccia audio. Ci sono poi le impostazioni relative a <strong>input</strong> e <strong>output</strong>, così come risulta possibile gestire la <strong>riproduzione</strong>, i <strong>canali di registrazione</strong> e il <strong>volume</strong>. Puoi invece sfruttare i comandi presente in basso per selezionare una <strong>parte specifica della canzone</strong>.</p><p data-w="102" data-c="625">Insomma, l'interfaccia del programma è tutto sommato intuitiva e puoi sfruttare il percorso <strong>File &gt; Apri</strong> per iniziare a modificare un brano, prelevandolo da quelli a tua disposizione. Il menu <strong>File &gt; Esporta</strong> sarà invece quello che ti tornerà utile quando avrai terminato il tutto. In ogni caso, capisci bene che risulta impossibile spiegarti al meglio il programma in questa sede, dunque, se sei interessato, ti consiglio caldamente di consultare i miei tutorial su <a href="https://www.aranzulla.it/come-registrare-con-audacity-1162004.html">come registrare con Audacity</a>, su <a href="https://www.aranzulla.it/come-mixare-la-voce-29606.html#chapter2">come mixare la voce</a>, su <a href="https://www.aranzulla.it/come-mettere-lautotune-su-audacity-1262859.html">come mettere l'autotune su Audacity</a> e in generale su <a href="https://www.aranzulla.it/come-usare-audacity-951737.html">come usare Audacity</a>. Le fonti di approfondimento sono a tua disposizione.</p><p data-w="0" data-c="625"><a name="chapter3"></a></p><h3 data-w="4" data-c="629">FL Studio (Windows/macOS)</h3><p data-w="0" data-c="629"><img decoding="async" class="alignnone size-full wp-image-1449529" src="https://www.aranzulla.it/wp-content/contenuti/2011/12/5c7f5320.jpg" alt="FL Studio Programmi per creare musica professionali" width="610" height="343"></p><p data-w="30" data-c="659">Vai alla ricerca di <strong>programmi per creare musica professionali</strong>? Allora ti consiglio di dare un'occhiata a <strong>FL Studio</strong>, programma disponibile sia per <strong>Windows</strong> che per <strong>macOS</strong> con <strong>prova gratuita iniziale</strong>.</p><p data-w="98" data-c="757">Nel caso te lo stessi chiedendo, sì: i prezzi per accedere alla versione completa non sono di poco conto, dato che si va dai <strong>99 euro</strong> del pacchetto <strong>FL Studio Fruity Edition</strong> ai <strong>499 euro</strong> del più ampio <strong>FL Studio All Plugins Edition</strong>, ma nel caso tu voglia semplicemente sperimentare un po' potrebbe interessarti la cosiddetta <strong>Trial</strong>. In parole povere, quest'ultima è una versione gratuita del programma che consente di mettere alla prova l'equivalente del succitato FL Studio All Plugins Edition, ma <strong>i progetti salvati non potranno poi essere aperti</strong> (a meno che tu non scelga di <strong>acquistare il programma</strong>).</p><p data-w="104" data-c="861">In ogni caso, se non vedi l'ora di provare il tutto, ti basta collegarti al <a href="https://www.image-line.com/fl-studio-download/" rel="nofollow" target="_blank">portale ufficiale di FL Studio</a>, premendo successivamente sul pulsante <strong>Download</strong>, legato al sistema operativo in uso sul tuo computer. In questo modo, su <strong>Windows</strong>, ad esempio, otterrai il file <strong>flstudio_[versione].exe</strong>. Dopo aver avviato quest'ultimo, non ti resta dunque che fare clic in successione sui tasti <strong>Sì</strong>, <strong>Next</strong> e <strong>I agree</strong>, scegliendo poi se portare a termine il tutto per tutti gli utenti o solo per quello attuale. Per completare la fase d'installazione, non ti resterà poi che premere prima sul pulsante <strong>Next</strong> e poi su quello <strong>Install</strong>.</p><p data-w="77" data-c="938">Potrebbe inoltre esserti richiesto di installare il driver <strong>ASIO4ALL</strong>. Anche in questo caso, la procedura è semplice: infatti, dopo aver premuto sulla voce <strong>I accept the terms in the license agreement</strong>, non ti resta che fare clic in modo successivo sui tasti <strong>Next</strong>, <strong>Install</strong>, <strong>Finish</strong>, <strong>Next</strong> e <strong>Finish</strong>. Insomma, non c'è nulla di complesso, ma per tutti i dettagli del caso ti consiglio eventualmente di dare un'occhiata al mio tutorial su <a href="https://www.aranzulla.it/come-scaricare-fl-studio-gratis-1191605.html">come scaricare FL Studio gratis</a>.</p><p data-w="140" data-c="1078">Al netto di questo, quando avrai effettivamente accesso a <strong>FL Studio</strong>, potrai aprire una traccia facendo uso del percorso <strong>File &gt; Open</strong>. Se vuoi poi un consiglio, ricordati di impostare la modalità <strong>SONG</strong> mediante l'apposito pulsante presente in alto a sinistra. Mediante il menu <strong>Add</strong> potrai poi accedere alle varie <strong>funzionalità</strong> e <strong>plugin</strong> offerti dal programma. Per <strong>salvare il risultato finale</strong>, potrai in seguito utilizzare il menu <strong>File &gt; Export</strong>. Impensabile approfondire in questa sede tutto ciò che si può fare con questa soluzione, ma se sei alla ricerca di maggiori indicazioni potrebbe farti piacere consultare le mie guide su <a href="https://www.aranzulla.it/come-registrare-su-fl-studio-1212189.html">come registrare su FL Studio</a>, su <a href="https://www.aranzulla.it/come-mixare-con-fl-studio-24992.html">come mixare su FL Studio</a> e su <a href="https://www.aranzulla.it/come-fare-beat-su-fl-studio-1282656.html">come fare beat con FL Studio</a>. Per il resto, potrebbe interessarti dare un'occhiata anche ai tutorial generali su <a href="https://www.aranzulla.it/come-usare-fl-studio-1103003.html">come usare FL Studio</a> e sui <a href="https://www.aranzulla.it/migliori-plugin-fl-studio-1268976.html">migliori plugin per FL Studio</a>.</p><p data-w="0" data-c="1078"><a name="chapter4"></a></p><h3 data-w="2" data-c="1080">GarageBand (macOS)</h3><p data-w="0" data-c="1080"><img decoding="async" class="alignnone size-full wp-image-1449532" src="https://www.aranzulla.it/wp-content/contenuti/2011/12/94b0e0e2.jpg" alt="GarageBand Programmi per creare musica Mac gratis" width="610" height="343"></p><p data-w="59" data-c="1139">Se sei alla ricerca di <strong>programmi per creare musica su Mac gratis</strong>, potresti dare un'occhiata a <strong>GarageBand</strong>: una proposta che può essere vista per certi versi come professionale, ma che in realtà dispone anche di un'interfaccia intuitiva, alla portata di tutti. Non è un caso insomma che venga spesso inserito tra i <strong>programmi per creare musica free</strong> più validi.</p><p data-w="25" data-c="1164">In ogni caso, se disponi di un <strong><a href="https://www.aranzulla.it/quale-mac-comprare-362719.html">Mac</a></strong>, potresti trovare questo programma già <strong>preinstallato</strong> (in alternativa ti ricordo che è scaricabile dal <a href="https://apps.apple.com/it/app/garageband/id682658836" rel="nofollow" target="_blank">Mac App Store</a>.</p><p data-w="87" data-c="1251">A seguito del primo avvio di <strong>GarageBand</strong>, ti basterà fare clic prima sull'opzione <strong>Progetto vuoto</strong> (presente nell'area <strong>Nuovo progetto</strong>) e successivamente sul pulsante <strong>Scegli</strong>, che puoi trovare in basso a destra. Per il resto, dopo aver scelto la <strong>tipologia di brano</strong> da realizzare, ti basterà premere sul pulsante <strong>Crea</strong> per poter proseguire. Nel caso te lo stessi chiedendo, sì: come avviene essenzialmente sempre per questa tipologia di programmi, puoi raggiungere il percorso <strong>File &gt; Apri</strong> per poter poi selezionare una traccia da cui far partire il tuo progetto.</p><p data-w="62" data-c="1313">Per il resto, avrai sicuramente già notato la composizione dell'interfaccia: in alto risiedono i tasti per poter poter gestire la <strong>riproduzione</strong>, così come per poter eventualmente mettere in atto operazioni come la <strong>registrazione</strong>. Mediante l'area <strong>Libreria</strong>, collocata sulla sinistra, puoi invece fare uso di <strong>strumenti</strong> e <strong>suoni</strong> già pronti da aggiungere a ciò che stai componendo, così da dare luogo alla “magia”.</p><p data-w="85" data-c="1398">Certo, risulta complesso spiegarti al meglio il funzionamento del programma in una guida che si pone solo l'obiettivo di fornirti “un'infarinatura generale” su questo mondo, ma se vuoi <strong>salvare quanto hai realizzato</strong> sappi che ti basta passare per il percorso <strong>Condividi &gt; Esporta brano su disco</strong>, seguendo le <strong>indicazioni</strong> che compaiono a schermo per completare il tutto nel modo che più ti aggrada. Al netto di questo, spetterà poi chiaramente a te approfondire meglio il tutto, ad esempio consultando il mio tutorial su <a href="https://www.aranzulla.it/come-usare-garageband-1092000.html">come usare GarageBand</a>.</p><p data-w="0" data-c="1398"><a name="chapter5"></a></p><h3 data-w="5" data-c="1403">Altri programmi per fare musica</h3><p data-w="0" data-c="1403"><img loading="lazy" decoding="async" class="alignnone size-full wp-image-1449533" src="https://www.aranzulla.it/wp-content/contenuti/2011/12/5a1ccf6c.jpg" alt="Altri programmi per fare musica Logic Pro" width="610" height="343"></p><p data-w="53" data-c="1456">Ovviamente non sono solo i programmi citati in precedenza a poterti consentire di raggiungere il tuo obiettivo. Esistono infatti <strong>molte alternative</strong>, che possono risultare anche più avanzate. Puoi trovare alcuni esempi nella lista di seguito: chiaramente in questo caso farò riferimento anche a <strong>soluzioni a pagamento</strong>, così da offrirti un quadro più ampio.</p><ul data-w="131" data-c="1587"><li><strong>Logic Pro</strong> (<a href="https://apps.apple.com/it/app/logic-pro-x/id634148309?mt=12" rel="nofollow" target="_blank">macOS</a>): la soluzione ufficiale avanzata di Apple. Se conosci già GarageBand ti troverai a casa, ma avrai a disposizione un mondo di possibilità in più. Si tratta infatti di un programma professionale utilizzato anche da alcune note star del mondo musicale. Non a caso, il costo è di <strong>239,99 euro</strong>.</li><li><strong>Ableton Live</strong> (<a href="https://www.ableton.com/en/trial/" rel="nofollow" target="_blank">Windows/macOS</a>): uno dei programmi professionali più versatili in questo campo. Tra suoni, kit, loop, strumenti ed effetti, potresti divertirti non poco. C'è una <strong>prova gratuita di 90 giorni</strong>, ma i prezzi per l'edizione Live Intro partono da <strong>79 euro</strong>. <a href="https://www.aranzulla.it/come-usare-ableton-live-1262185.html">Maggiori info qui</a>.</li><li><strong>Adobe Audition</strong> (<a href="https://www.adobe.com/it/products/audition/free-trial-download.html" rel="nofollow" target="_blank">Windows/macOS</a>): è in parole povere la workstation musicale di Adobe. Come potresti aver già immaginato, c'è di mezzo la <a href="https://www.aranzulla.it/abbonamento-adobe-come-funziona-1140754.html">sottoscrizione Adobe</a> da <strong>24,39 euro al mese</strong>, ma viene proposta anche una <strong>prova gratuita di 7 giorni</strong>.</li></ul><p data-w="32" data-c="1619">Se vuoi approfondire ulteriormente le possibilità a tua disposizione, dai un'occhiata anche al mio tutorial sui <a href="https://www.aranzulla.it/programmi-per-editing-audio-24867.html">programmi per editing audio</a>, in cui sono sceso maggiormente nel dettaglio di vari programmi e servizi.</p><p data-w="0" data-c="1619"><a name="chapter6"></a></p><h2 data-w="5" data-c="1624">Programmi per creare musica online</h2><p data-w="0" data-c="1624"><img loading="lazy" decoding="async" class="alignnone size-full wp-image-1449587" src="https://www.aranzulla.it/wp-content/contenuti/2011/12/88e50569.jpg" alt="Programmi per creare musica online Online Sequencer" width="610" height="343"></p><p data-w="31" data-c="1655">Come dici? Non ti interessano troppo i <a href="#chapter1">programmi da installare su computer</a>, in quanto vorresti effettuare tutto mediante <a href="https://www.aranzulla.it/che-cose-il-browser-1029113.html">browser</a>? In questo caso, potrebbe interessarti sapere che esistono soluzioni come <strong>Online Sequencer</strong>.</p><p data-w="73" data-c="1728">Si tratta infatti di un servizio <strong>gratuito</strong> (al netto della pubblicità che potrebbe essere visualizzata a schermo mediante alcuni banner) che ti permette di sfruttare un po' tutte le funzionalità che ti aspetteresti da un programma musicale di questo tipo. Certo, non si tratta probabilmente di una delle soluzioni più avanzate, ma ti basta collegarti al <a href="https://onlinesequencer.net/" rel="nofollow" target="_blank">portale ufficiale di Online Sequencer</a> per poter dare un'occhiata alle <strong>principali funzionalità</strong> messe a disposizione dal portale.</p><p data-w="74" data-c="1802">A tal proposito, avrai notato la presenza in alto della voce <strong>Import MIDI</strong>, che ti consente di caricare eventualmente quanto già in tuo possesso. In alternativa, puoi tranquillamente sfruttare i pulsanti sottostanti per definire i <strong>BPM</strong>, così come puoi anche selezionare uno strumento mediante l'opzione <strong>Instrument</strong>. Per iniziare a comporre, ti basterà poi fare clic sulle caselle legate alle <strong>note</strong>, sfruttando poi il pulsante <strong>Play</strong>, collocato in alto a sinistra, per ascoltare il tutto.</p><p data-w="79" data-c="1881">Se ti stai invece chiedendo come <strong>salvare il risultato finale</strong>, ti basta fare clic sull'<strong>icona della nuvola</strong> che puoi trovare in alto, selezionando poi l'<strong>opzione</strong> che ritieni più adatta alle tue esigenze (ad esempio, <strong>Export MP3</strong>). In ogni caso, se sei alla ricerca di ulteriori soluzioni per comporre musica online, potresti voler dare un'occhiata anche a soluzioni come <a href="https://soundation.com/" rel="nofollow" target="_blank">Soundation</a>. Se ti può interessare, ho approfondito ulteriormente l'argomento nella mia guida sui <a href="https://www.aranzulla.it/programmi-per-registrare-musica-24548.html#chapter2">programmi per registrare musica gratis online</a>.</p><p data-w="0" data-c="1881"><a name="chapter7"></a></p><h2 data-w="4" data-c="1885">App per creare musica</h2><p data-w="0" data-c="1885"><img loading="lazy" decoding="async" class="alignnone size-full wp-image-1449534" src="https://www.aranzulla.it/wp-content/contenuti/2011/12/9f04b883.jpg" alt="App per creare musica GarageBand" width="610" height="343"></p><p data-w="51" data-c="1936">Andando oltre alle <a href="#chapter1">soluzioni utilizzabili da PC</a>, in chiusura del tutorial ritengo sia giusto soffermarsi rapidamente anche sulle <strong>app per comporre musica</strong>. Potrebbe infatti interessarti continuare a esprimere la tua creatività in mobilità, da smartphone o tablet che sia. Le soluzioni che puoi trovare qui sotto potrebbero fare al caso tuo.</p><ul data-w="129" data-c="2065"><li><strong>GarageBand</strong> (<a href="https://apps.apple.com/it/app/garageband/id408709785?mt=8" rel="nofollow" target="_blank">iOS/iPadOS</a>): la versione per dispositivi mobili del programma che ho già illustrato in precedenza. Può garantirti ottime soddisfazioni anche da iPhone e iPad, considerando anche che usualmente è preinstallata.</li><li><strong>FL Studio Mobile</strong> (<a href="https://play.google.com/store/apps/details?id=com.imageline.FLM" rel="nofollow" target="_blank">Android</a>/<a href="https://apps.apple.com/it/app/fl-studio-mobile/id432850619?platform=iphone" rel="nofollow" target="_blank">iOS/iPadOS</a>): sì, anche l'avanzato programma professionale a cui ho già fatto riferimento dispone di una versione mobile. In questo caso forse la comodità è un po' minore rispetto alla soluzione per computer, ma il prezzo è di <strong>14,90 euro per Android</strong> e <strong>17,99 euro per iPhone/iPad</strong>.</li><li><strong>Voloco</strong> (<a href="https://play.google.com/store/apps/details?id=com.jazarimusic.voloco" rel="nofollow" target="_blank">Android</a>/<a href="https://apps.apple.com/it/app/voloco-vocal-recording-studio/id1052970183" rel="nofollow" target="_blank">iOS/iPadOS</a>): un'applicazione che permette di registrare tracce vocali, anche con basi musicali e sfruttando effetti come l'autotune. Si tratta potenzialmente di un modo divertente per approcciarsi al mondo musicale. L'app si può scaricare gratuitamente, ma ci sono poi degli acquisti in-app per ottenere l'accesso completo.</li></ul><p data-w="77" data-c="2142">Se non hai ben presente le <strong>procedure di installazione</strong> lato mobile, potrebbe in ogni caso interessarti fare riferimento al mio tutorial su <a href="https://www.aranzulla.it/come-scaricare-applicazioni-android-18624.html">come installare app su Android</a>, nonché magari alla mia guida dedicata agli <a href="https://www.aranzulla.it/come-installare-app-su-huawei-1210515.html">store alternativi</a> (se il tuo dispositivo Android non integra il Play Store). Lato Apple, invece, ti consiglio di consultare la mia guida su <a href="https://www.aranzulla.it/come-scaricare-app-su-iphone-1108075.html">come installare app su iPhone</a>. Per finire, potresti trovare interessante anche il mio tutorial “generale” sulle <a href="https://www.aranzulla.it/app-per-creare-musica-1012718.html">app per creare musica</a>.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>