<header id="pageContentHead"><h1>Come caricare cuffie Bluetooth</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="69" data-c="69">Dopo aver letto la mia <a href="https://www.aranzulla.it/migliori-cuffie-bluetooth-guida-allacquisto-986230.html">guida all’acquisto</a>, finalmente ti sei deciso e hai comprato il tuo primo paio di <strong>cuffie Bluetooth</strong>. Preso dall’euforia del fatto di esserti finalmente sbarazzato dei tanto odiati fili, hai subito messo alla prova il tuo nuovo acquisto. Peccato solo che, dopo qualche ora, le cuffie si siano scaricate e adesso tu non abbia la benché minima idea di come fare per rimediare alla cosa.</p><p data-w="61" data-c="130">Capisco perfettamente la situazione: abituato alle tradizionali cuffie con cavo e non essendo particolarmente serrato in fatto di nuove tecnologie, non avevi considerato il fatto che quelle Bluetooth vengono alimentate da una batteria interna e che quest’ultima, analogamente a quanto accade per smartphone e tablet, va ricaricata all’occorrenza, onde evitare di ritrovarsi in spiacevoli situazioni come questa che stai vivendo ora.</p><p data-w="81" data-c="211">Date le circostanze, se vuoi, posso però spiegarti io, in maniera semplice ma al contempo dettagliata, <strong>come caricare le cuffie Bluetooth</strong> di tutte le principali marche. Ti assicuro che, al contrario delle apparenze e al di là di quel che tu possa pensare, si tratta di un’operazione piuttosto semplice da compiere. Ti va? Sì? Grandioso. Mettiamo, dunque, al bando le ciance e procediamo. Ti auguro, come mio solito, buona lettura e ti faccio un grandissimo in bocca a lupo per tutto!</p><div id="ad-in-article-0" class="banner"></div><h2 data-w="1" data-c="212">Indice</h2><ul data-w="47" data-c="259"><li><a href="#chapter1">Informazioni preliminari</a></li><li><a href="#chapter2">Caricare le cuffie Bluetooth</a><ul><li><a href="#sub-chapter1">Come caricare cuffie Bluetooth Apple</a></li><li><a href="#sub-chapter2">Come caricare cuffie Bluetooth JBL</a></li><li><a href="#sub-chapter3">Come caricare cuffie Bluetooth SBS</a></li><li><a href="#sub-chapter4">Come caricare cuffie Bluetooth Bose</a></li><li><a href="#sub-chapter5">Come caricare cuffie Bluetooth Beats</a></li><li><a href="#sub-chapter6">Come caricare cuffie Bluetooth Sony</a></li><li><a href="#sub-chapter7">Come caricare cuffie Bluetooth Philips</a></li></ul></li><li><a href="#chapter3">Come caricare cuffie Bluetooth senza custodia</a></li></ul><p data-w="0" data-c="259"><a name="chapter1"></a></p><h2 data-w="2" data-c="261">Informazioni preliminari</h2><p data-w="0" data-c="261"><img fetchpriority="high" decoding="async" class="alignnone size-full wp-image-1069044" src="https://www.aranzulla.it/wp-content/contenuti/2018/07/cuffietv.jpeg" alt="Come collegare cuffie wireless alla TV" width="610" height="407"></p><p data-w="24" data-c="285">Prima di spiegarti come fare per <strong>caricare le cuffie Bluetooth</strong> di tutte le principali marche disponibili sul mercato, mi sembra doveroso fare alcune precisazioni.</p><p data-w="83" data-c="368">Come anticipato in apertura del post, tutte le cuffie Bluetooth vanno a <strong>batteria</strong>, che risulta <strong>integrata</strong> direttamente all’interno del dispositivo, come accade per smartphone, tablet e altri device portatili.&nbsp;L’<strong>autonomia</strong> delle cuffie, quindi, dipende essenzialmente da tre fattori: la&nbsp;<strong>capacità</strong> della batteria (viene indicata nella scheda tecnica del dispositivo, riportata anche sulla relativa confezione di vendita), le&nbsp;<strong>attività</strong> svolte (es. ascoltare musica, ascoltare l’audio dei film, usarle per i videogame ecc.) e la&nbsp;<strong>durata</strong> delle stesse (es. per 1 ora, per 2 ore ecc.)</p><p data-w="42" data-c="410">Da notare, inoltre, che la stragrande maggioranza delle cuffie Bluetooth può essere impiegata anche&nbsp;tramite il <strong>classico cavo</strong> <strong>con attacco da 3.5 mm</strong>, solitamente annesso alla confezione di vendita. Può essere utile da impiegare in caso di batteria scarica oppure per preservarne l’autonomia.</p><p data-w="0" data-c="410"><a name="chapter2"></a></p><h2 data-w="4" data-c="414">Caricare le cuffie Bluetooth</h2><p data-w="56" data-c="470">Fatte le dovute precisazioni di cui sopra, veniamo al nocciolo vero e proprio di questo tutorial e andiamo, dunque, a scoprire quali sono le operazioni che occorre compiere per riuscire a caricare le cuffie Bluetooth delle principali marche: <strong>Apple</strong>, <strong>JBL</strong>, <strong>SBS</strong>, <strong>Bose</strong>, <strong>Beats By Dree</strong>, <strong>Sony</strong> e <strong>Philips</strong>. Trovi spiegato tutto in dettaglio qui di seguito.</p><p data-w="0" data-c="470"><a name="sub-chapter1"></a></p><h3 data-w="5" data-c="475">Come caricare cuffie Bluetooth Apple</h3><p data-w="0" data-c="475"><img decoding="async" class="alignnone size-full wp-image-1122319" src="https://www.aranzulla.it/wp-content/contenuti/2018/12/agsdahjGFLI2.jpg" alt="Come caricare cuffie Bluetooth" width="610" height="444"></p><p data-w="68" data-c="543">Possiedi un paio di <strong>AirPods</strong>, le cuffie Bluetooth di <strong>Apple</strong>, e vorresti capire come procedere per poterle caricare? Te lo spiego subito. È un gioco da ragazzi! Tutto quello che devi fare, infatti, è prendere la <strong>custodia</strong> degli auricolari (la quale oltre a fungere da cover protettiva permette di ricaricare in maniera completa la batteria delle cuffiette),&nbsp;sollevare il relativo <strong>coperchio</strong> e inserire gli AirPods&nbsp;negli appositi <strong>alloggiamenti</strong>.</p><p data-w="59" data-c="602">Successivamente, potrai conoscere a che punto è la ricarica degli AirPods semplicemente guardando l’<strong>indicatore di stato luminoso</strong>&nbsp;posto tra i due alloggiamenti per le cuffiette, sulla parte superiore della custodia.&nbsp;Se l’indicatore è di colore <strong>verde</strong>, allora il dispositivo è <strong>carico</strong>, mentre se è di colore <strong>giallo</strong>, significa che gli AirPods necessitano ancora di essere <strong>lasciati in carica</strong>.</p><p data-w="55" data-c="657">Per conoscere, invece, il livello di carica della custodia, apri il <strong>coperchio</strong> di quest’ultima, rimuovi gli AirPods dai relativi alloggiamenti e guarda l’<strong>indicatore di stato luminoso</strong>. Se la luce è di colore <strong>verde</strong>, significa che la custodia è <strong>carica</strong>, mentre se è di colore <strong>giallo</strong>, vuol dire che resta <strong>meno di una carica completa</strong>.</p><p data-w="90" data-c="747">Oltre che così come ti ho appena indicato, puoi controllare lo stato della carica degli AirPods anche tramite l’<strong>iPhone</strong>&nbsp;o l’<strong>iPad</strong> (ovviamente, il <strong>Bluetooth</strong> dev’essere abilitato sul dispositivo e devi prima aver provveduto ad <strong>abbinare</strong> le cuffiette a quest’ultimo, come ti ho spiegato nella mia guida su <a href="https://www.aranzulla.it/come-collegare-airpods-1108796.html">come collegare AirPods</a>). Per riuscirci, avvicina la custodia degli AirPods con le cuffiette all’interno all’iPhone e apri il <strong>coperchio</strong> della custodia. Nel giro di pochi istanti vedrai comparire sul display, in una <strong>finestra apposita</strong>, le informazioni relative allo stato della carica.</p><p data-w="53" data-c="800">In alternativa, richiama la <strong>schermata con i widget</strong> sul tuo iPhone o <a href="https://www.aranzulla.it/quale-ipad-comprare-894862.html">iPad</a>, effettuando uno swipe verso sinistra sulla lock scren, individua il widget <strong>Batterie</strong> (se non è presente puoi aggiungerlo tu previo tap sul bottone <strong>Aggiungi</strong> situato più in basso) e verifica le informazioni riportate accanto alle voci <strong>AirPods</strong> e <strong>custodia</strong> <strong>AirPods</strong>.</p><p data-w="49" data-c="849">Per quel che concerne la ricarica della custodia, ti basta collegare al <strong>connettore Lightning</strong>&nbsp;della stessa il&nbsp;<strong>cavo Lightning</strong> fornito con gli AirPods. Successivamente, collega l’altra estremità del cavo a un <strong>caricabatterie</strong> o a una <strong>porta USB</strong>. Da notare che puoi caricare la custodia con o senza AirPods all’interno.</p><p data-w="50" data-c="899">Ti faccio altresì presente che&nbsp;con una carica completa della custodia, è possibile ricaricare più volte gli AirPods ottenendo oltre 24 ore di ascolto o fino a 11 ore di conversazione. Caricando, invece, gli AirPods per&nbsp;5 minuti nella custodia, è possibile utilizzarli per 3 ore di ascolto o per oltre un’ora di conversazione.</p><p data-w="22" data-c="921">Se pensi di aver bisogno di maggiori dettagli, puoi fare riferimento all’apposita <a href="https://support.apple.com/it-it/HT207012" rel="nofollow" target="_blank">pagina Web informativa</a> disponibile sul sito Internet ufficiale di Apple.</p><p data-w="0" data-c="921"><a name="sub-chapter2"></a></p><h3 data-w="5" data-c="926">Come caricare cuffie Bluetooth JBL</h3><p data-w="0" data-c="926"><img decoding="async" class="alignnone size-full wp-image-1122358" src="https://www.aranzulla.it/wp-content/contenuti/2018/12/agsdahjGFLI3.jpg" alt="Come caricare cuffie Bluetooth" width="610" height="326"></p><p data-w="59" data-c="985">Possiedi delle cuffie Bluetooth a marchio <strong>JBL</strong> e vorresti capire come poterle ricaricare? Nulla di più semplice. Tutto quello che devi fare è collegare l’estremità dell’apposito <strong>cavetto per la ricarica</strong> (quello con l’attacco USB)&nbsp;annesso alla confezione di vendita del dispositivo al <strong>connettore</strong> presente sul <strong>padiglione destro</strong> delle cuffie, dov’è presente il <strong>pulsante di accensione</strong>, nella parte in basso.</p><p data-w="37" data-c="1022">Successivamente, collega l’altra estremità del cavo per la ricarica delle cuffie&nbsp;a un <strong>caricabatterie</strong> o a una <strong>porta USB </strong>del computer attendi che la ricarica della batteria venga completata. Per una ricarica completa dovrebbero volerci circa 3 ore.</p><p data-w="22" data-c="1044">Se ritieni di aver bisogno di maggiori informazioni, puoi fare riferimento alla <a href="https://www.jbl.com/support-contact.html" rel="nofollow" target="_blank">sezione</a> del sito Internet ufficiale di JBL dedicata al supporto.</p><p data-w="0" data-c="1044"><a name="sub-chapter3"></a></p><h3 data-w="5" data-c="1049">Come caricare cuffie Bluetooth SBS</h3><p data-w="0" data-c="1049"><img loading="lazy" decoding="async" class="alignnone size-full wp-image-1122403" src="https://www.aranzulla.it/wp-content/contenuti/2018/12/agsdahjGFLI10.jpg" alt="Come caricare cuffie Bluetooth" width="610" height="610"></p><p data-w="64" data-c="1113">Se quelle in tuo possesso sono delle cuffie Bluetooth a marchio <strong>SBS</strong>, per poterle ricaricare, ti basta collegare l’apposito <strong>cavetto per la ricarica</strong> annesso alla confezione di vendita al <strong>connettore micro USB</strong> presente sulla parte in basso del <strong>padiglione destro</strong> e connettere poi l’altra estremità, quella con il <strong>“normale” attacco USB</strong>, a un <strong>caricatore USB da parete</strong> oppure a una <strong>presa USB</strong> del computer.</p><p data-w="47" data-c="1160">Una volta fatto ciò, il <strong>LED</strong> presente sulle cuffie, sempre sul padiglione destro, diventerà di colore <strong>rosso</strong>. Quando la fase di ricarica verrà <strong>completata</strong> – dovrebbero volerci circa 2,5 ore – il LED si illuminerà, invece, di <strong>blu</strong>&nbsp;e sarà quindi possibile scollegare le cuffie dall’alimentazione e ricominciare a usarle.</p><p data-w="29" data-c="1189">Se pensi di aver bisogno di ulteriori dettagli, ti invito a consultare la documentazione e le informazioni specifiche per modello che puoi trovare sul <a href="http://www.sbsmobile.it/it-it/" rel="nofollow" target="_blank">sito Internet ufficiale</a> di SBS.</p><p data-w="0" data-c="1189"><a name="sub-chapter4"></a></p><h3 data-w="5" data-c="1194">Come caricare cuffie Bluetooth Bose</h3><p data-w="0" data-c="1194"><img loading="lazy" decoding="async" class="alignnone size-full wp-image-1122363" src="https://www.aranzulla.it/wp-content/contenuti/2018/12/agsdahjGFLI4.jpg" alt="Come caricare cuffie Bluetooth" width="610" height="404"></p><p data-w="54" data-c="1248">Se, invece, possiedi delle cuffie senza fili a marchio <strong>Bose</strong>, per poterne effettuare la ricarica, il primo passo che devi compiere è prendere l’apposito <strong>cavetto</strong> annesso alla confezione di vendita del dispositivo e collegare l’<strong>estremità più piccola</strong> dello stesso al <strong>connettore micro USB</strong> sul <strong>padiglione destro</strong> delle cuffie, situato in fondo allo stesso.</p><p data-w="59" data-c="1307">Successivamente, collega&nbsp;l’altra estremità del cavo a un <strong>caricatore USB da parete</strong>&nbsp;o a un <strong>computer acceso</strong>, a una delle porte USB dello stesso. Una volta fatto ciò, l’indicatore della batteria, presente sempre sul padiglione destro delle cuffie (di lato), si illuminerà con una luce <strong>arancione</strong>. Quando la batteria risulterà completamente <strong>carica</strong>, l’indicatore si illuminerà con una luce <strong>verde</strong>.</p><p data-w="32" data-c="1339">Tieni presente che una ricarica completa della batteria può richiedere fino a 3 ore e fornisce alle cuffie un’autonomia fino a 15 ore. Una ricarica parziale di 15 minuti fornisce alle cuffie un’autonomia di 2 ore.</p><p data-w="16" data-c="1355">Per ulteriori dettagli, puoi fare riferimento alla <a href="https://www.bose.it/it_it/support.html" rel="nofollow" target="_blank">sezione</a> del sito Internet ufficiale di Bose dedicata all’assistenza.</p><p data-w="0" data-c="1355"><a name="sub-chapter5"></a></p><h3 data-w="5" data-c="1360">Come caricare cuffie Bluetooth Beats</h3><p data-w="0" data-c="1360"><img loading="lazy" decoding="async" class="alignnone size-full wp-image-1122383" src="https://www.aranzulla.it/wp-content/contenuti/2018/12/agsdahjGFLI9.jpg" alt="Come caricare cuffie Bluetooth" width="610" height="407"></p><p data-w="45" data-c="1405">Per quanto riguarda la ricarica delle cuffie <strong>Beats By Dre</strong>, la procedura da seguire è abbastanza semplice. Per riuscire nell’impresa, ti basta collegare l’apposito <strong>cavo di ricarica</strong> che trovi nella confezione di vendita del dispositivo alla <strong>porta micro USB</strong> situata sul padiglione destro, in basso.</p><p data-w="78" data-c="1483">Successivamente, collega la <strong>presa USB</strong> del cavo a una fonte di alimentazione, come un <strong>caricatore USB da parete</strong> oppure una <strong>porta USB</strong> del computer, e attendi qualche istante affinché il <strong>LED</strong> indicante, appunto lo stato di ricarica delle cuffie si illumini. Tramite quest’ultimo potrai tenere traccia dell’andamento della ricarica delle cuffie:&nbsp;<strong>1 luce bianca lampeggiante</strong> indica che la batteria è <strong>quasi scarica</strong>, mentre <strong>5 luci bianche</strong> indicano una batteria <strong>completamente carica</strong>. Mediamente, comunque, occorrono circa 3 ore per una ricarica completa.</p><p data-w="74" data-c="1557">Tieni poi presente che nel caso delle cuffie Beats di più recente produzione, vale a dire quelle dotate del <strong>processore W1 di Apple</strong>, è possibile controllare lo stato della ricarica delle cuffie in maniera analoga agli AirPods, come ti ho spiegato nel <a href="#sub-chapter1">passo dedicato</a>, ovvero tramite <strong>iPhone</strong> o <strong>iPad</strong> (con <strong>Bluetooth</strong> abilitato e previo <strong>abbinamento</strong>), avvicinandole al dispositivo, ruotandole e visualizzando le info nell’apposita <strong>finestra</strong> che compare oppure tramite il widget<strong> Batterie</strong> di iOS.</p><p data-w="25" data-c="1582">Per ulteriori dettagli, puoi fare riferimento alla documentazione per modello annessa alla <a href="https://www.beatsbydre.com/it/support" rel="nofollow" target="_blank">sezione</a> del sito Internet di Beats dedicata al supporto e all’assistenza dei prodotti.</p><p data-w="0" data-c="1582"><a name="sub-chapter6"></a></p><h3 data-w="5" data-c="1587">Come caricare cuffie Bluetooth Sony</h3><p data-w="0" data-c="1587"><img loading="lazy" decoding="async" class="alignnone size-full wp-image-1122379" src="https://www.aranzulla.it/wp-content/contenuti/2018/12/agsdahjGFLI5.jpg" alt="Come caricare cuffie Bluetooth" width="610" height="453"></p><p data-w="82" data-c="1669">Possiedi delle cuffie Bluetooth <strong>Sony</strong> e ti piacerebbe capire come fare per poterle caricare? Non c’è problema, te lo spiego subito. In primo luogo, prendi le tue cuffie e, se presente, solleva lo <strong>sportellino</strong> che copre la porta micro USB collocato sul <strong>padiglione destro</strong> delle stesse. Collega quindi l’estremità più piccola del <strong>cavo micro USB</strong> per la ricarica annesso alla confezione di vendita del dispositivo al <strong>connettore</strong> apposito e l’altra alla <strong>presa USB</strong> del computer oppure di un <strong>caricatore USB da parete</strong>.</p><p data-w="52" data-c="1721">Una volta fatto ciò, sulle cuffie si illuminerà un <strong>LED</strong> di colore <strong>rosso</strong> indicante, appunto, il fatto che le cuffie sono in carica. Quando la ricarica verrà completata, l’indicatore si <strong>spegnerà</strong> e sarà possibile scollegare le cuffie dal cavetto. Da notare che mentre le cuffie sono in carica non è possibile utilizzarle.</p><p data-w="29" data-c="1750">Per quel che concerne le tempistiche necessarie per effettuare una ricarica completa, possono essere necessarie sino a un massimo di 6 ore, dipende essenzialmente dal modello di cuffia in uso.</p><p data-w="33" data-c="1783">Se pensi di aver bisogno di ulteriori informazioni, puoi fare riferimento alle indicazioni e alla manualistica specifica per modello che trovi nella <a href="https://www.sony.it/electronics/support" rel="nofollow" target="_blank">sezione</a> del sito Internet di Sony dedicata al supporto e all’assistenza.</p><p data-w="0" data-c="1783"><a name="sub-chapter7"></a></p><h3 data-w="5" data-c="1788">Come caricare cuffie Bluetooth Philips</h3><p data-w="0" data-c="1788"><img loading="lazy" decoding="async" class="alignnone size-full wp-image-1122382" src="https://www.aranzulla.it/wp-content/contenuti/2018/12/agsdahjGFLI7.jpg" alt="Come caricare cuffie Bluetooth" width="610" height="338"></p><p data-w="64" data-c="1852">E per quel che concerne il marchio <strong>Philips</strong>? Come si fanno a caricare le cuffie Bluetooth? La procedura da seguire è abbastanza semplice: in primo luogo, prendi le cuffie, individua l’<strong>alloggiamento</strong> per la ricarica mediante micro USB posto sul <strong>padiglione</strong> dove si trova anche il pulsante di accensione e collega a quest’ultimo il <strong>cavetto per la ricarica</strong> annesso alla confezione di vendita dell’apparecchio.</p><p data-w="48" data-c="1900">Collega poi l’altra estremità del cavetto, quella con l’attacco USB più grande, a un <strong>caricatore USB&nbsp;da parete</strong> oppure a una delle <strong>prese USB</strong> del computer e aspetta qualche istante affinché il <strong>LED</strong> presente sulle cuffie, sul padiglione a cui hai collegato il cavetto, diventi di colore <strong>bianco</strong>.</p><p data-w="53" data-c="1953">Attendi, dunque, che la ricarica delle cuffie venga completata. Al termine, il LED luminoso si <strong>spegnerà</strong>. Tieni presente che per fare in modo che venga effettuata una ricarica completa delle cuffie dovrebbero volerci circa 3 ore. Inoltre, durante la fase di ricarica, le cuffie non possono essere utilizzate perché si spengono in maniera automatica.</p><p data-w="21" data-c="1974">Per maggiori dettagli, puoi consultare le informazioni presenti nella <a href="https://www.philips.it/content/B2C/it_IT/support-home/service-and-repair.html" rel="nofollow" target="_blank">sezione</a> dedicata all’assistenza e al supporto del sito Internet ufficiale di Philips.</p><p data-w="0" data-c="1974"><a name="chapter3"></a></p><h2 data-w="6" data-c="1980">Come caricare cuffie Bluetooth senza custodia</h2><p data-w="0" data-c="1980"><img loading="lazy" decoding="async" src="https://www.aranzulla.it/wp-content/contenuti/2018/12/556f07a4.jpg" alt="Caricare cuffie senza custodia" width="610" height="357" class="alignnone size-full wp-image-1344528"></p><p data-w="38" data-c="2018">Hai perso la custodia dei tuoi <a href="#sub-chapter1"><strong>AirPods</strong></a> oppure degli auricolari Bluetooth che normalmente utilizzi? Nel caso degli AirPods tutto quello che puoi fare è procedere online sulla <a href="https://getsupport.apple.com" rel="nofollow" target="_blank">pagina ufficiale di assistenza Apple</a> per la sostituzione della custodia smarrita.</p><p data-w="39" data-c="2057">Collegati quindi alla pagina, poi premi sulle voci <strong>AirPods</strong>, <strong>AirPods smarriti o mancanti</strong> e infine sulla dicitura <strong>Sostituire la custodia degli AirPods smarrita</strong>. Nella nuova pagina apertasi, scegli il metodo con il quale vuoi contattare l’assistenza tra quelli disponibili.</p><p data-w="61" data-c="2118">Tieni presente, però, che sostituire la custodia degli AirPods smarriti ha un prezzo: premendo sulla voce <strong>Trova i prezzi dei prodotti sostituitivi</strong> potrai vedere la tariffa di sostituzione che va dagli <strong>85 euro</strong> ai <strong>109 euro</strong>, in base al modello. Oltre a questo, purtroppo, non c’è altro che tu possa fare per caricare i tuoi auricolari senza essere in possesso della relativa custodia.</p><p data-w="96" data-c="2214">Per quanto riguarda altre marche e modelli la situazione è più o meno la stessa: senza custodia non è possibile caricare gli auricolari Bluetooth. Il miglior consiglio che posso darti, in questo caso, consiste nel contattare il venditore e scoprire se consente di eseguire la sostituzione della componente smarrita come accade, ad esempio, per gli auricolari Bluetooth <a href="https://www.sony.it/electronics/support/articles/00189241" rel="nofollow" target="_blank">Sony</a>. In caso affermativo puoi quindi procedere in questo modo; se la risposta, invece, dovesse essere negativa non ti resta che acquistare una <strong>custodia sostitutiva compatibile</strong> (come per i <strong>Samsung Galaxy Buds</strong>) oppure un nuovo paio di auricolari Bluetooth.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>