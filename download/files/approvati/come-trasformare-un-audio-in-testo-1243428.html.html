<header id="pageContentHead"><h1>Come trasformare un audio in testo</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="96" data-c="96">Hai l’abitudine di registrare le lezioni che segui all’università e stai cercando un sistema pratico e veloce per poterle trascrivere? Oppure la tua professione ti porta a dover “sbobinare” con una certa frequenza dei file audio o video relativi a interviste o riunioni di lavoro? In tal caso, sono felice di comunicarti che sei capitato sulla guida giusta al momento giusto. Se mi concedi qualche istante del tuo prezioso tempo, infatti, posso spiegarti <strong>come trasformare un audio in testo</strong> ricorrendo a una serie di utili strumenti che permettono di eseguire l’operazione in maniera automatica o manuale.</p><p data-w="51" data-c="147">La trascrizione, te lo anticipo subito, è fattibile sia da computer, sia da dispositivi mobili. Inoltre, è possibile avvalersi di appositi software o applicazioni, oppure agire direttamente dal <a href="https://www.aranzulla.it/che-cose-il-browser-1029113.html">browser</a> usando dei servizi online molto interessanti, alcuni dei quali sfruttano l’Intelligenza Artificiale (IA o, nella versione inglese, AI) per elaborare i contenuti.</p><p data-w="48" data-c="195">Come dici? Sei molto curioso di valutare la varie opzioni che hai a disposizione, e non vedi l’ora di approfondire l’argomento? In tal caso, non mi dilungo oltre e ti lascio sùbito alla lettura dei prossimi capitoli. A me non resta che augurarti buon proseguimento e buon lavoro!</p><div id="ad-in-article-0" class="banner"></div><h2 data-w="1" data-c="196">Indice</h2><ul data-w="105" data-c="301"><li><a href="#pc-automatico">Come trasformare un audio in testo automaticamente da PC</a><ul><li><a href="#word">Come trasformare un audio in testo su Word</a></li><li><a href="#sd">Come trasformare un audio in testo con Wondershare Filmora</a></li><li><a href="#opeanai">Come trasformare un audio in testo con OpenAI Whisper</a></li><li><a href="#altre-soluzioni-automatiche">Altre soluzioni per convertire un audio in testo automaticamente</a></li></ul></li><li><a href="#pc-manuali">Come trasformare un audio in testo scritto manualmente da PC</a><ul><li><a href="#express-scribe">Express Scribe (Windows/macOS)</a></li><li><a href="#altre-soluzioni-manuali">Altre soluzioni per trasformare un audio in testo scritto manualmente</a></li></ul></li><li><a href="#mobile">Come convertire un file audio in testo scritto da smartphone e tablet</a><ul><li><a href="#transkriptor">Transkriptor (Android/iOS/iPadOS)</a></li><li><a href="#altre%20app">Altre app per trasformare audio in testo</a></li></ul></li><li><a href="#whatsapp">Come trasformare un audio WhatsApp in testo</a></li><li><a href="#telegram">Come trasformare un audio Telegram in testo</a></li></ul><p data-w="0" data-c="301"><a name="pc-automatico"></a></p><h2 data-w="9" data-c="310">Come trasformare un audio in testo automaticamente da PC</h2><p data-w="75" data-c="385">Per cominciare, desidero mostrati <strong>come trasformare un audio in testo automaticamente da PC</strong> avvalendoti di apposite soluzioni software o servizi online. Tieni conto, però, che nonostante questo genere di tecnologia abbia fatto passi da gigante, potresti riscontrare alcune imperfezioni nella trascrizione, soprattutto in presenza di un contenuto dalla qualità audio non particolarmente elevata. È opportuno, dunque, revisionare sempre con attenzione il risultato della rielaborazione ottenuto con le metodologie che ti andrò a descrivere di seguito.</p><p data-w="0" data-c="385"><a name="word"></a></p><h3 data-w="8" data-c="393">Come trasformare un audio in testo su Word</h3><p data-w="0" data-c="393"><img fetchpriority="high" decoding="async" src="https://www.aranzulla.it/wp-content/contenuti/2023/07/ffc1f06c.jpg" alt="funzione di trascrizione su Word" width="610" height="357" class="alignnone size-full wp-image-1518636"></p><p data-w="79" data-c="472">Se sei alla ricerca di informazioni su <strong>come trasformare un audio in testo su Word</strong>, desidero innanzitutto segnalarti che il popolare software di videoscrittura permette di eseguire la <strong>trascriziona automatica</strong> di un file sia tramite il programma facente parte della suite <strong><a href="https://www.aranzulla.it/come-attivare-office-365-1121530.html">Microsoft 365</a></strong> (che, come probabilmente già saprai, prevede la sottoscrizione di un abbonamento con costi a partire da <strong>7 euro al mese</strong>), sia mediante la sua <strong>versione online</strong>, accessibile gratuitamente da <a href="https://www.microsoft365.com/launch/word?auth=1" rel="nofollow" target="_blank">questa pagina Web</a> previa registrazione di un <a href="https://www.aranzulla.it/come-creare-un-account-microsoft-36181.html">account Microsoft</a>.</p><p data-w="60" data-c="532">In entrambi i casi, la relativa funzione, denominata <strong>Dettatura</strong>, si trova sulla destra nella barra degli strumenti del menu <strong>Home</strong> (è simboleggiata dall’icona di un <strong>microfono</strong>). Dopo aver cliccato sulla <strong>freccia che punta verso il basso</strong> posta in sua corrispondenza, ti basterà selezionare dal menu contestuale l’opzione <strong>Trascrivi</strong> per far sì che venga aperto sulla destra un apposito pannello aggiuntivo.</p><p data-w="51" data-c="583">Per importare il file audio (nel momento in cui scrivo, non vi sono limiti per quanto riguarda i minuti che possono essere trascritti), dovrai dapprima selezionare la <strong>lingua</strong>, per poi premere il sottostante pulsante <strong>Carica audio</strong> e utilizzare la finestra che si apre per navigare fra le cartelle del tuo PC.</p><p data-w="57" data-c="640">Successivamente, una volta individuato il contenuto di tuo interesse nel formato <strong>WAV</strong>, <strong>MP4</strong>, <strong>M4A</strong>, <strong>MP3</strong> o <strong>AAC</strong>, il software procederà automaticamente alla sua elaborazione. Al termine potrai <strong>aggiungere il testo al documento</strong> premendo l’apposita funzione collocata in fondo al riquadro e selezionando la modalità che preferisci (solo testo, con relator, con timestamp, con relatori e timestamp).</p><p data-w="31" data-c="671">Se, a questo punto, desideri approfondire l’argomento, ti rimando alla lettura di questa mia guida dedicata interamente a <a href="https://www.aranzulla.it/come-registrare-su-word-1280835.html">come registrare su Word</a>, nella quale ti parlo anche delle funzioni di dettatura.</p><p data-w="0" data-c="671"><a name="sd"></a></p><h3 data-w="9" data-c="680">Come trasformare un audio in testo con Wondershare Filmora</h3><p data-w="0" data-c="680"><img decoding="async" src="https://www.aranzulla.it/wp-content/contenuti/2024/06/0p7ub1fq.jpg" alt="Filmora" width="610" height="450"></p><p data-w="73" data-c="753"><strong><a href="https://filmora.wondershare.it/" rel="nofollow" target="_blank">Wondershare Filmora</a></strong> è un potente e versatile software di video editing, disponibile gratuitamente per Windows e macOS. Supporta tutti i principali <a href="https://www.aranzulla.it/migliori-formati-video-1393759.html">formati video</a> e audio e offre un’interfaccia utente estremamente intuitiva, completamente in italiano. Oltre a permetterti di tagliare e montare video, aggiungere filtri e colonne sonore, registrare narrazioni audio e inserire elementi come sticker ed emoji e <a href="https://www.aranzulla.it/come-registrare-lo-schermo-del-pc-935180.html">registrare lo schermo del PC</a> con webcam, ti permette di <strong>trascrivere automaticamente l’audio dei filmati</strong>.</p><p data-w="94" data-c="847">Proprio così! La funzione <strong>Speech-To-Text (STT)</strong> di Filmora ti permette di convertire rapidamente la voce in sottotitoli con un semplice clic, risparmiandoti tempo prezioso nella trascrizione e migliorando notevolmente l’efficienza del tuo processo di editing grazie alla tecnologia di sintesi vocale che supporta ben 27 lingue (tra cui l’italiano). Grazie a questa feature, Filmora riconosce automaticamente il parlato nei tuoi video e lo converte istantaneamente in testo, che potrai poi adattare alle tue esigenze. L’accuratezza del riconoscimento vocale è garantita da algoritmi avanzati, in grado di trascrivere con precisione le tue parole in pochi secondi.</p><p data-w="43" data-c="890">Un’altra caratteristica fondamentale di <strong>Filmora</strong> è il supporto per i file <strong>SRT</strong>, che permette di importare e modificare i file di sottotitoli creati per le trascrizioni, rendendo ancora più flessibile il processo di editing. È possibile finanche <strong>tradurre le trascrizioni</strong> in altre lingue.</p><p data-w="80" data-c="970">Oltre a tutto questo, puoi personalizzare e arricchire i tuoi video con numerosi tool di editing inclusi in Filmora, compreso il <strong>Copilot</strong> basato su intelligenza artificiale. Questo strumento ti permette di fare domande (ad esempio, per aiutarti a rimuovere segmenti audio) e ottenere risultati rapidi e precisi. Inoltre, il <strong>One-Stop store</strong> ti dà accesso a clip audio, effetti video e supporti media, con una vasta selezione di clip audio royalty free per i tuoi progetti. Interessante, vero? Allora provalo subito.</p><p data-w="55" data-c="1025">Per <strong>scaricare Wondershare Filmora gratis</strong>, vai al <a href="https://filmora.wondershare.it/" rel="nofollow" target="_blank">sito ufficiale</a> e clicca sul <strong>pulsante per provarlo gratis</strong>. Una volta completato il download, apri il <strong>file</strong> ottenuto e segui le semplici istruzioni sullo schermo. Ad esempio, se usi <strong>Windows</strong>, clicca su <strong>Sì</strong>, spunta la casella per <strong>accettare le condizioni d’uso</strong> e clicca su <strong>Installa</strong> e <strong>Inizia ora</strong>.</p><p data-w="0" data-c="1025"><img decoding="async" src="https://www.aranzulla.it/wp-content/contenuti/2024/05/x6957qdk.jpg" alt="Filmora" width="610" height="423"></p><p data-w="31" data-c="1056">Dopo aver installato <strong>Wondershare Filmora</strong>, puoi creare il tuo <strong>nuovo progetto</strong> e importa il video che vuoi editare: ti basta trascinarlo nella finestra del programma e poi sulla <strong>timeline</strong> in basso.</p><p data-w="27" data-c="1083">A questo punto, per usare lo <strong><a href="https://filmora.wondershare.it/speech-to-text.html" rel="nofollow" target="_blank">Speech-to-Text</a></strong>, clicca sull’icona apposita che trovi nella barra degli strumenti sopra la timeline (se non la vedi, clicca prima sul pulsante <strong></strong></p><blockquote data-w="0" data-c="1083"></blockquote><p data-w="18" data-c="1101">). Dunque, accedi con il tuo <strong>Wondershare ID</strong> o creane uno sul momento seguendo le semplici indicazioni su schermo.</p><p data-w="50" data-c="1151">Nella finestra successiva, seleziona la <strong>lingua dell’audio da trascrivere</strong> ed eventualmente la <strong>lingua in cui tradurlo</strong> dai rispettivi menu a tendina, scegli se trascrivere la <strong>selezione</strong> del clip attuale o se <strong>l’intera sequenza</strong> e se generare un intero file <strong>SRT</strong> o dei <strong>frammenti di testo</strong> singoli da aggiungere alla timeline.</p><p data-w="66" data-c="1217">In basso a destra ti verrà indicato anche il numero di <strong>crediti</strong> che ti costerà l’operazione (ogni utente Filmora ha un account con Crediti AI che potranno essere utilizzati per funzionalità AI avanzate. È possibile visualizzare il saldo del credito e la cronologia dei consumi tramite il Filmora Account Center). Clicca su <strong>OK</strong> per avviare la generazione della trascrizione, che verrà aggiunta in automatico alla timeline.</p><p data-w="0" data-c="1217"><img loading="lazy" decoding="async" src="https://www.aranzulla.it/wp-content/contenuti/2024/06/s3hacgvj.jpg" alt="Filmora" width="610" height="563"></p><p data-w="62" data-c="1279">Fatta la trascrizione, puoi continuare con l’editing del tuo filmato. In alto trovi i classici <strong>menu</strong> per gestire i file e le funzioni del programma; subito sotto c’è la <strong>barra degli strumenti</strong> con i pulsanti per accedere a <strong>Media</strong>, <strong>Audio</strong>, <strong>Testi</strong>, <strong>Transizioni</strong>, <strong>Effetti</strong>, <strong>Filtri</strong>, <strong>Adesivi</strong> e <strong>Modelli</strong>. Al centro, l’area di lavoro ti permette di selezionare gli elementi da trasportare sulla <strong>timeline</strong>.</p><p data-w="90" data-c="1369">Sopra la timeline, ci sono due toolbar: una a sinistra e una a destra, con elementi come il <strong>cestino</strong> (per cancellare gli elementi selezionati), le <strong>forbici</strong> (per tagliare le scene), le <strong>barre di regolazione</strong> (per modificare il video con rotazione, zoom ecc.), il <strong>microfono</strong> (per registrare narrazioni audio), e la <strong>nota musicale</strong> (per aprire il mixer audio). Puoi aggiungere gli elementi selezionati al progetto trascinandoli nel punto desiderato della timeline. Cliccando sulle miniature dei video nella timeline, puoi modificarli tagliandoli, dividendoli o cancellando scene, utilizzando i relativi pulsanti nelle toolbar.</p><p data-w="77" data-c="1446">Quando hai finito il tutto, per esportare il tuo video, clicca su <strong>Esporta</strong> (in alto) e scegli se esportare il video in <strong>locale</strong> sul PC, su un <strong>dispositivo</strong> esterno, su social come <strong>YouTube</strong> e <strong>TikTok</strong> o se masterizzarlo su <strong>DVD</strong>. Tieni presente che la versione gratuita di Filmora aggiunge un watermark ai video realizzati. Per rimuoverlo e ottenere supporto tecnico gratuito, è necessario sottoscrivere un abbonamento di 49,99 euro/anno o acquistare una licenza a vita per 79,99 euro.</p><p data-w="0" data-c="1446"><a name="opeanai"></a></p><h3 data-w="9" data-c="1455">Come trasformare un audio in testo con OpenAI Whisper</h3><p data-w="0" data-c="1455"><img loading="lazy" decoding="async" src="https://www.aranzulla.it/wp-content/contenuti/2023/07/7d32dadb.jpg" alt="interfaccia Whisper di OpenAI" width="610" height="295" class="alignnone size-full wp-image-1518599"></p><p data-w="49" data-c="1504">Vi sono diversi modi nei quali è possibile applicare l’<a href="https://www.aranzulla.it/come-funziona-lintelligenza-artificiale-1499915.html">intelligenza artificiale</a> alla trascrizione per automatizzare il processo di conversione dei contenuti audio o video in testo scritto, grazie in particolare all’utilizzo di <strong>modelli di riconoscimento vocale e apprendimento</strong> evoluti che sono alla base di questo genere di tecnologia.</p><p data-w="81" data-c="1585">In questo capitolo desidero mostrarti in particolare <strong>come trasformare un audio in testo con OpenAI</strong>, utilizzando dunque il sistema <strong>Speech-to-text</strong> promosso dall’organizzazione per la ricerca sull’intelligenza artificiale in questione (per intenderci la stessa che ha sviluppato <a href="https://www.aranzulla.it/come-usare-chatgpt-1431592.html">ChatGPT</a>): sto parlando, nello specifico, del progetto <strong>Whisper</strong>, il quale ha delle API che ne consentono l’implementazione in diversi progetti. Un esempio è il sito <a href="https://replicate.com/openai/whisper" rel="nofollow" target="_blank">Replicate</a>, che permette di trasformare audio in testo inizialmente gratis e poi a prezzi che puoi trovare su <a href="https://replicate.com/pricing" rel="nofollow" target="_blank">questa pagina</a>.</p><p data-w="66" data-c="1651">Per avvalertene, ti basterà trascinare il contenuto da sbobinare all’interno del riquadro <strong>Audio</strong> (in alternativa, puoi cliccare su di esso e utilizzare la finestra che si apre per selezionarlo), dopodiché avrai modo di definire mediante gli appositi menu a tendina sottostanti il modello (<strong>Model</strong>), la modalità di trascrizione (<strong>Transcription</strong>) e la lingua (<strong>Language</strong>). Vi sono poi diverse condizioni aggiuntive che possono essere impostate per esigenze specifiche.</p><p data-w="42" data-c="1693">Una volta fatto ciò, dovrai semplicemente premere il pulsante <strong>Submit</strong> e attendere con pazienza l’elaborazione del contenuto (di norma avviene entro 4 minuti). Potrai verificarne l’avanzamento nella finestra posta in alto a destra, mentre l’output verrà riportato in un riquadro dedicato nell’area sottostante.</p><p data-w="52" data-c="1745">Se ti stai chiedendo <strong>come trasformare un audio in testo Mac</strong>, ti consiglio di rivolgerti all’applicazione <strong>MacWhisper</strong>, la quale è basata sempre sui modelli sviluppati da OpenAI. Puoi scaricarla dal <a href="https://apps.apple.com/it/app/whisper-transcription/id1668083311?mt=12" rel="nofollow" target="_blank">Mac App Store</a>: si scarica gratis, ma per usarla appieno occorre sottoscrivere un abbonamento con costi a partire da <strong>9,99 euro al mese</strong>.</p><p data-w="0" data-c="1745"><a name="altre-soluzioni-automatiche"></a></p><h3 data-w="9" data-c="1754">Altre soluzioni per convertire un audio in testo automaticamente</h3><p data-w="0" data-c="1754"><img loading="lazy" decoding="async" src="https://www.aranzulla.it/wp-content/contenuti/2023/07/c1db277a.jpg" alt="trascrizione da Google Documenti" width="610" height="348" class="alignnone size-full wp-image-1518600"></p><p data-w="40" data-c="1794">Oltre alle risorse che ti ho esposto nei capitoli precedenti, puoi fare riferimento a molte <strong>altre soluzioni per convertire un audio in testo automaticamente</strong>: di seguito, dunque, ti riporto un elenco contenente alcuni servizi che reputo particolarmente validi e funzionali.</p><ul data-w="230" data-c="2024"><li><strong>Google Documenti</strong> (<a href="https://docs.google.com/" rel="nofollow" target="_blank">Online</a>) — se sei interessato a scoprire <strong>come trasformare un audio in testo gratis</strong>, devi sapere che l’applicazione di videoscrittura online sviluppata da “Big G” dispone di un comodo tool di <strong>dettatura</strong>, presente all’interno del menu <strong>Strumenti</strong>, che è possibile utilizzare per convertire un contenuto in riproduzione sul computer in testo senza spendere un euro. Per maggiori informazioni su <a href="https://www.aranzulla.it/come-dettare-su-google-documenti-1283960.html">come dettare su Google Documenti</a>, leggi la mia guida dedicata.</li><li><strong>Google Speech-to-Text</strong> (<a href="https://cloud.google.com/speech-to-text?hl=it" rel="nofollow" target="_blank">Online</a>) — se desideri rivolgerti alle migliori tecnologie tecnologie AI di Google, considera che tutti gli utenti di questo servizio hanno a disposizione <strong>60 minuti di tempo gratuiti al mese</strong> per trascrivere i propri file audio. Inoltre, come nuovo cliente ti verranno assegnati 300$ di crediti da spendere nelle applicazioni Speech-to-text.</li><li><strong>Amberscript</strong> (<a href="https://www.amberscript.com/it/" rel="nofollow" target="_blank">Online</a>) — è un servizio di trascrizione online a pagamento basato su intelligenza artificiale, in grado di operare in oltre 30 lingue, compreso ovviamente l’italiano. Prevede diverse soluzioni in funzione delle specifiche esigenze, da quella <strong>automatica</strong> a quella <strong>professionale</strong>. Quest’ultima si avvale di professionisti del settore per restituire un risultato il più preciso e affidabile possibile. <a href="https://www.aranzulla.it/programmi-per-sbobinare-1035202.html#amberscript">Maggiori informazioni qui</a>.</li><li><strong><span class="skimlinks-unlinked">Media.io</span></strong> (<a href="https://www.media.io/sound-to-text.html" rel="nofollow" target="_blank">Online</a>) — si tratta di un altro servizio online che offre la possibilità di convertire in testo sia contenuti audio sia video con pochi clic. La versione <strong>gratuita</strong> permette di caricare un massimo di <strong>250 MB</strong> e <strong>2000 caratteri</strong>, superati i quali occorre sottoscrivere un abbonamento <strong>Premium</strong> con costi a partire da <strong>4,99$/mese</strong>.</li></ul><p data-w="0" data-c="2024"><a name="pc-manuali"></a></p><h2 data-w="10" data-c="2034">Come trasformare un audio in testo scritto manualmente da PC</h2><p data-w="39" data-c="2073">Se preferisci saperne di più su <strong>come trasformare un audio in testo scritto manualmente dal PC</strong>, in quanto sei solito occuparti personalmente della trascrizione, ti suggerisco vivamente di prendere in considerazione le soluzioni che ti propongo qui di seguito.</p><p data-w="0" data-c="2073"><a name="express-scribe"></a></p><h3 data-w="4" data-c="2077">Express Scribe (Windows/macOS)</h3><p data-w="0" data-c="2077"><img loading="lazy" decoding="async" src="https://www.aranzulla.it/wp-content/contenuti/2023/07/bb731584.jpg" alt="interfaccia Express Scribe" width="610" height="323" class="alignnone size-full wp-image-1518603"></p><p data-w="77" data-c="2154">In primo luogo, per trascrivere manualmente l’audio desidero raccomandarti l’utilizzo di <strong>Express Scribe</strong>: questo programma, infatti, consente fra le altre cose di rallentare la velocità delle registrazioni, in modo da poterle poi riportare con maggiore facilità, e di configurare una serie di comandi avanzati per bloccare e riprendere la riproduzione al volo. Di base è <strong>gratis</strong>, ma eventualmente è disponibile in una variante a pagamento (al costo di <strong>80$ una tantum</strong>) che integra il supporto di formati proprietari.</p><p data-w="98" data-c="2252">Per scaricarlo sul tuo computer, recati sul <a href="https://www.nch.com.au/scribe/it/index.html" rel="nofollow" target="_blank">sito Internet del programma</a> e clicca sul pulsante <strong>Scarica ora</strong> ivi presente, quindi, se utilizzi <strong>Windows</strong>, segui la semplice procedura di installazione guidata che si avvia cliccando due volte sul relativo <strong>file .exe</strong> ottenuto. Se invece disponi di un computer <strong><a href="https://www.aranzulla.it/quale-mac-comprare-362719.html">Mac</a></strong>, apri il rispettivo pacchetto <strong>DMG</strong> e trascina l’icona del software nella cartella <strong>Applicazioni</strong> del computer. A seguire, solo al primo avvio, fai <strong>clic destro</strong> sopra di essa, dopodiché clicca due volte sul pulsante <strong>Apri</strong> (in questo modo puoi aggirare le restrizioni previste da Apple nei confronti degli sviluppatori non certificati).</p><p data-w="50" data-c="2302">Non appena visualizzi la finestra di Express Scribe sullo schermo, premi il pulsante <strong>Carica</strong> situato in alto a sinistra e seleziona il file audio presente sul tuo computer sul quale vuoi agire. In alternativa, pigia sulla voce <strong>Inserisci</strong> per caricare una registrazione proveniente da un registratore portatile collegato al computer.</p><p data-w="78" data-c="2380">Dopo aver compiuto i passaggi di cui sopra, fai clic sul bottone ▶︎ che si trova in basso, in modo da avviare la riproduzione del file audio, e provvedi a effettuare la trascrizione digitando il testo nell’area sottostante. All’occorrenza, serviti poi dei pulsanti per interrompere e riprendere la riproduzione dell’audio e di quelli per andare avanti e indietro che trovi in basso. Invece, utilizzando il cursore posto sotto la voce <strong>Velocità</strong>, puoi aumentare o diminuire la velocità di riproduzione.</p><p data-w="63" data-c="2443">Una volta completata la trascrizione, fai clic sul menu <strong>File</strong> e sulla voce <strong>Esporta appunti</strong> ad esso annesso per esportare il testo ottenuto sotto forma di file <strong>TXT</strong>. In alternativa, puoi spedire il tutto tramite <strong>email</strong> premendo sul pulsante <strong>Invia</strong> che trovi nella parte alta dell’interfaccia. Per salvare il lavoro e riprenderlo in un secondo momento, invece, fai clic sull’icona del <strong>floppy disk</strong>.</p><p data-w="0" data-c="2443"><a name="altre-soluzioni-manuali"></a></p><h3 data-w="10" data-c="2453">Altre soluzioni per trasformare un audio in testo scritto manualmente</h3><p data-w="0" data-c="2453"><img loading="lazy" decoding="async" src="https://www.aranzulla.it/wp-content/contenuti/2023/07/c48fc55d.jpg" alt="interfaccia oTranscribe" width="610" height="318" class="alignnone size-full wp-image-1518605"></p><p data-w="37" data-c="2490">Oltre allo strumento suggerito nel capitolo precedente, puoi fare riferimento a molte <strong>altre soluzioni per trasformare un audio in testo scritto manualmente</strong> utilizzando il tuo computer, e di seguito te ne elenco alcune che reputo alquanto valide.</p><ul data-w="139" data-c="2629"><li><strong>oTranscribe</strong> (<a href="https://otranscribe.com/" rel="nofollow" target="_blank">Online</a>) — se ti stai chiedendo <strong>come trasformare un audio in testo online</strong>, questo servizio totalmente gratuito consente di effettuare la trascrizione manuale dei file audio (e dei video, anche quelli di <strong><a href="https://www.aranzulla.it/come-funziona-youtube-1036633.html">YouTube</a></strong>) dal <a href="https://www.aranzulla.it/che-cose-il-browser-1029113.html">browser</a>, salvando poi il tutto localmente nei formati <strong>TXT</strong>, <strong>MD</strong> e <strong>OTR</strong>, oppure sull’account <a href="https://www.aranzulla.it/come-funziona-google-drive-1010328.html">Google Drive</a>.</li><li><strong>InqScribe</strong> (<a href="https://www.inqscribe.com/" rel="nofollow" target="_blank">Windows/macOS</a>) — soluzione a pagamento che può essere utilizzata in combinazione con un <strong>pedale USB</strong> per gestire la riproduzione del file audio. Può essere testato gratuitamente per 14 giorni, a seguito dei quali occorre acquistare la versione completa al costo di <strong>99$ una tantum</strong> per poter salvare le trascrizioni ed esportare i dati.</li><li><strong>Listen N Write</strong> (<a href="https://elefantsoftware.weebly.com/listen-n-write-download.html" rel="nofollow" target="_blank">Windows</a>) — questo programma gratuito permette sia di effettuare trascrizioni manuali, con tanto di messa in pausa automatica, sia registrazioni. È dotato di un’interfaccia molto semplice e basilare, ed è disponibile anche in versione <strong>portable</strong>.</li></ul><p data-w="0" data-c="2629"><a name="mobile"></a></p><h2 data-w="12" data-c="2641">Come convertire un file audio in testo scritto da smartphone e tablet</h2><p data-w="56" data-c="2697">Ti capita spesso di dover lavorare su registrazioni effettuate tramite il tuo dispositivo mobile e, dunque, vorresti sapere <strong>come convertire un file audio in testo scritto da smartphone e tablet</strong>? In tal caso, prova le app che ti consiglio qui di seguito: sono certo che fra queste troverai la soluzione che fa esattamente al caso tuo.</p><p data-w="0" data-c="2697"><a name="transkriptor"></a></p><h3 data-w="4" data-c="2701">Transkriptor (Android/iOS/iPadOS)</h3><p data-w="0" data-c="2701"><img loading="lazy" decoding="async" src="https://www.aranzulla.it/wp-content/contenuti/2023/07/ba713b63.jpg" alt="schermate app Transkriptor" width="610" height="621" class="alignnone size-full wp-image-1518606"></p><p data-w="29" data-c="2730"><strong>Transkriptor</strong> è una semplice applicazione che permette di trasformare automaticamente un contenuto audio, come la registrazione di una lezione, un’intervista o quant’altro, in un testo scritto con pochissimi tap.</p><p data-w="57" data-c="2787">È compatibile con dispositivi <a href="https://play.google.com/store/apps/details?id=com.transkriptor.app" rel="nofollow" target="_blank">Android</a> (verifica su <a href="https://www.aranzulla.it/come-installare-app-su-huawei-1210515.html">store alternativi</a> se il tuo device non ha i servizi <a href="https://www.aranzulla.it/come-spostare-le-foto-da-google-foto-1689451.html">Google</a>) e <a href="https://apps.apple.com/it/app/speech-to-text-transcribe/id1610386353" rel="nofollow" target="_blank">iOS/iPadOS</a>, supporta una vasta gamma di formati audio e video, ed è di base gratuita, ma include solo 5 minuti di trascrizione. Per superare tale limite, occorre sottoscrivere un abbonamento <strong>Premium</strong> con costi a partire da <strong>9,99 euro/mese</strong>.</p><p data-w="60" data-c="2847">Una volta installata, per potertene servire devi dapprima eseguire la <strong>registrazione</strong> al servizio tramite indirizzo email, oppure associando il tuo <a href="https://www.aranzulla.it/come-accedere-account-google-927438.html">account Google</a>. A seguire, non appena visualizzi la schermata <strong>Casa</strong>, scegli se eseguire l’upload del contenuto dalla memoria del dispositivo o da uno dei servizi <a href="https://www.aranzulla.it/come-funziona-il-cloud-1154116.html">cloud</a> proposti. In alternativa, puoi anche avvalerti della funzione <strong>Registra</strong> per acquisire direttamente la voce.</p><p data-w="53" data-c="2900">Se, ad esempio, desideri trascrivere l’audio di un file presente in locale sul device, premi l’opzione <strong>Scegli un file</strong>, quindi seleziona il contenuto, dopodiché definisci la <strong>lingua</strong> e la <strong>tipologia di servizio</strong> (ad esempio <strong>Standard</strong> o <strong>Sottotitolo</strong>). Dopo aver fatto ciò, premi il pulsante <strong>Trascrivi</strong> e attendi che venga portata a termine l’elaborazione.</p><p data-w="57" data-c="2957">Troverai il risultato all’interno del menu <strong>Trascrizioni</strong>, e ti basterà pigiare sul relativo elemento per visualizzare il testo. Premendo sul simbolo della <strong>matita</strong> posto in alto a destra potrai all’occorrenza modificarlo, mentre gli strumenti presenti nella parte bassa della schermata ti consentiranno di riprodurre nuovamente il contenuto, oppure <strong>scaricare</strong> e <strong>condividere</strong> la trascrizione. Piuttosto comodo, non trovi?</p><p data-w="0" data-c="2957"><a name="altre%20app"></a></p><h3 data-w="7" data-c="2964">Altre app per trasformare audio in testo</h3><p data-w="0" data-c="2964"><img loading="lazy" decoding="async" src="https://www.aranzulla.it/wp-content/contenuti/2023/07/f6d848fd.jpg" alt="schermate app strumento di trascrizione" width="610" height="605" class="alignnone size-full wp-image-1518607"></p><p data-w="31" data-c="2995">Se desideri prendere in esame <strong>altre app per trasformare audio in testo</strong>, ti accontento sùbito: ecco per te un elenco comprendente alcune soluzioni alternative da me selezionate che reputo particolarmente interessanti.</p><ul data-w="148" data-c="3143"><li><strong>Strumento di trascrizione</strong> (<a href="https://play.google.com/store/apps/details?id=com.rnhdev.transcriber" rel="nofollow" target="_blank">Android</a>) — applicazione basilare, del tutto gratuita (con inserimenti pubblicitari in-app non particolarmente invasivi), che consente di eseguire una sbobinatura manuale di una registrazione presente sul proprio smartphone o tablet.</li><li><strong>Transcribe</strong> (<a href="https://apps.apple.com/it/app/transcribe-speech-to-text/id1241342461" rel="nofollow" target="_blank">iOS/iPadOS</a>) — utile soluzione per <strong><a href="https://www.aranzulla.it/quale-iphone-scegliere-905509.html">iPhone</a></strong> e <strong><a href="https://www.aranzulla.it/quale-ipad-comprare-894862.html">iPad</a></strong>, in grado di trascrivere note vocali o l’audio di un video sfruttando l’IA. Può essere scaricata liberamente, ma sono compresi solo <strong>15 minuti gratis di sbobinatura automatica</strong>. Successivamente, sarà necessario sostenere un costo di <strong>5,99 euro all’ora</strong>.</li><li><strong>Otter</strong> (<a href="https://play.google.com/store/apps/details?id=com.aisense.otter" rel="nofollow" target="_blank">Android</a>/<a href="https://apps.apple.com/it/app/otter-transcribe-voice-notes/id1276437113" rel="nofollow" target="_blank">iOS/iPadOS</a>) — se hai necessità di trasformare in testo una conversazione “live” in <strong>inglese</strong>, allora ti raccomando vivamente di utilizzare questa applicazione, la quale si avvale di apposite tecnologie di IA per adempiere al suo compito e, nella versione free, include <strong>300 minuti al mese di trascrizione gratuita</strong>. La soluzione <strong>PRO</strong>, con costi a partire da <strong>20,99 euro al mese</strong>, permette di integrare funzionalità evolute e superare il limite di cui sopra.</li></ul><p data-w="0" data-c="3143"><a name="whatsapp"></a></p><h2 data-w="7" data-c="3150">Come trasformare un audio WhatsApp in testo</h2><p data-w="0" data-c="3150"><img loading="lazy" decoding="async" src="https://www.aranzulla.it/wp-content/contenuti/2023/07/b1f74a02.jpg" alt="schermate app Transcriber per WhatsApp" width="610" height="614" class="alignnone size-full wp-image-1518609"></p><p data-w="73" data-c="3223">Se desideri scoprire <strong>come trasformare un audio di WhatsApp in testo</strong> e disponi di uno <a href="https://www.aranzulla.it/migliori-smartphone-android-guida-allacquisto-1349365.html">smartphone Android</a>, ti consiglio di ricorrere all’impiego di <strong>Transcriber per WhatsApp</strong>, un’app gratuita (con visualizzazione di annunci pubblicitari, i quali possono essere rimossi sottoscrivendo un abbonamento <strong>Premium</strong> al costo di <strong>2,39 euro/mese</strong>) che puoi prelevare dalla relativa sezione del <a href="https://play.google.com/store/apps/details?id=it.mirko.transcriber" rel="nofollow" target="_blank">Play Store</a> (se usi un device senza servizi Google, puoi verificarne la disponibilità anche su <a href="https://www.aranzulla.it/come-installare-app-su-huawei-1210515.html">market di app alternativi</a>).</p><p data-w="60" data-c="3283">Dopo aver scaricato l’applicazione, apri <strong><a href="https://www.aranzulla.it/come-funziona-whatsapp-62081.html">WhatsApp</a></strong>, quindi recati all’interno della <strong>chat</strong> che contiene la nota vocale di tuo interesse e tieni premuto sul <strong>messaggio vocale</strong> in essa presente per qualche istante, in modo da evidenziarla. Successivamente, seleziona l’icona della <strong>condivisione</strong> posta in alto e premi l’opzione <strong>Transcriber</strong> dal menu che compare: otterrai così la trascrizione nella schermata dell’app in questione.</p><p data-w="71" data-c="3354">Se possiedi un <strong><a href="https://www.aranzulla.it/quale-iphone-scegliere-905509.html">iPhone</a></strong>, invece, per riuscire nel tuo intento puoi rivolgerti all’app <a href="https://apps.apple.com/it/app/audio-to-text-for-whatsapp/id1250211654" rel="nofollow" target="_blank">Audio to Text for WhatsApp</a>, che è però a pagamento (costa <strong>0,99 euro</strong>). Consente anch’essa di convertire le note vocali (e i video) in testo e supporta oltre 50 lingue. Per usarla, acquista e scarica l’app dalla relativa sezione dell’App Store di cui ti ho fornito il link poc’anzi. La procedura da seguire è sostanzialmente identica a quella appena descritta.</p><p data-w="47" data-c="3401">Devi infatti semplicemente aprire la conversazione contenente il <strong>messaggio vocale</strong> che intendi trascrivere su WhatsApp, effettuare un <strong>tap prolungato</strong> sull’elemento in questione, selezionare la voce <strong>Inoltra</strong> dal menu che compare, premere sull’icona della <strong>condivisione</strong> e scegliere infine l’opzione per la trascrizione dal menu che ti viene mostrato.</p><p data-w="0" data-c="3401"><a name="telegram"></a></p><h2 data-w="7" data-c="3408">Come trasformare un audio Telegram in testo</h2><p data-w="0" data-c="3408"><img loading="lazy" decoding="async" src="https://www.aranzulla.it/wp-content/contenuti/2023/07/ba117d63.jpg" alt="logo Telegram" width="610" height="342" class="alignnone size-full wp-image-1518610"></p><p data-w="52" data-c="3460">Sei interessato ad apprendere <strong>come trasformare un audio Telegram in testo</strong>? Ebbene, devi sapere che questa funzionalità è già integrata nel servizio per tutti gli utenti che hanno sottoscritto un abbonamento <strong>Premium</strong> (il quale, ti ricordo, ha un costo di <strong>5,99 euro/mese</strong>), e si applica sia alle note vocali che ai videomessaggi.</p><p data-w="38" data-c="3498">Per avvalertene, non devi fare altro che premere la <strong>lettera A affiancata da una freccia</strong> posta sulla destra del contenuto che desideri trascrivere: l’operazione verrà eseguita automaticamente dal sistema in men che non si dica. Interessante, non trovi?</p><p data-w="6" data-c="3504"><em>Articolo realizzato in collaborazione con Filmora.</em></p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>