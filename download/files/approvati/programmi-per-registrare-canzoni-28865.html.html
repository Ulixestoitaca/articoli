<header id="pageContentHead"><h1>Programmi per registrare canzoni</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="78" data-c="78">Sei appassionato al mondo della musica e ti piacerebbe avere a tua disposizione qualche bel software mediante cui poter comporre e registrare i tuoi brani? Vorresti creare dei remix musicali, ma non sai a quali strumenti affidarti? Non preoccuparti, posso darti una mano io. Se mi dedichi qualche minuto del tuo tempo libero, oltre che della tua attenzione, posso illustrarti tutti quelli che, a mio modesto avviso, rappresentano i migliori <strong>programmi per registrare canzoni</strong> disponibili attualmente sulla piazza.</p><p data-w="112" data-c="190">Di strumenti adibiti allo scopo ce ne sono a bizzeffe, sia per Windows che per macOS e Linux, sia gratis che a pagamento. Non devi far altro che individuare la soluzione che ritieni possa fare maggiormente al caso tuo, scaricarla sul computer e cominciare subito a sfruttarla, attenendoti alle mie istruzioni. Alcuni dei software indicati di seguito sono estremamente semplici da usare, altri sono un tantino più complessi ma, non temere, nulla che con un minimo di impegno e una buona dose di attenzione e di concentrazione non possa essere alla tua portata. Inoltre, ti informo che esistono anche dei servizi online ad hoc e delle app specifiche per smartphone e tablet.</p><p data-w="64" data-c="254">Allora? Che cosa ci fai ancora li impalato? Posizionati bello comodo e inizia immediatamente a concentrarti sulle informazioni che trovi qui sotto. Sono sicuro che, alla fine, potrai dirti ben contento e soddisfatto di quanto appreso e che, addirittura, sarai pronto a fornire utili consigli al riguardo a tutti i tuoi amici interessati al medesimo argomento. Buona lettura, buon download e, soprattutto, buon divertimento!</p><div id="ad-in-article-0" class="banner"></div><h2 data-w="1" data-c="255">Indice</h2><ul data-w="31" data-c="286"><li><a href="#chapter1">Programmi per registrare canzoni free</a><ul><li><a href="#sub-chapter1">Audacity (Windows/macOS/Linux)</a></li><li><a href="#sub-chapter2">GarageBand (macOS)</a></li><li><a href="#sub-chapter3">Altri programmi per registrare canzoni free</a></li></ul></li><li><a href="#chapter2">Programmi per registrare canzoni professionali</a></li><li><a href="#chapter3">Programmi per registrare canzoni online</a></li><li><a href="#chapter4">App per registrare canzoni</a></li></ul><p data-w="0" data-c="286"><a name="chapter1"></a></p><h2 data-w="5" data-c="291">Programmi per registrare canzoni free</h2><p data-w="47" data-c="338">Se sei interessato a scoprire quali sono i migliori <strong>programmi per registrare canzoni free</strong>, ovvero quelli gratuiti e pensati principalmente per i meno esperti (ma non solo!), ti suggerisco di affidarti a quelli di seguito segnalati. Sono per <strong>Windows</strong>, <strong>macOS</strong> e <strong>Linux</strong>. Mi auguro vivamente possano soddisfarti.</p><p data-w="0" data-c="338"><a name="sub-chapter1"></a></p><h3 data-w="4" data-c="342">Audacity (Windows/macOS/Linux)</h3><p data-w="0" data-c="342"><img fetchpriority="high" decoding="async" class="alignnone size-full wp-image-1115089" src="https://www.aranzulla.it/wp-content/contenuti/2012/08/dasdakHFFy3.jpg" alt="Programmi per registrare canzoni" width="610" height="471"></p><p data-w="115" data-c="457">Il primo tra i <strong>programmi per registrare canzoni</strong> che secondo me faresti bene a prendere in considerazione è <strong>Audacity</strong>. Si tratta, molto semplicemente e indiscutibilmente, del miglior <strong>programma per registrare canzoni gratis</strong>, attraverso il quale è possibile creare, modificare e mixare musica con una vasta gamma di strumenti e funzioni di livello professionale. Permette di registrare canzoni per poi editarle e combinarle con altre tracce tramite un'interfaccia molto semplice da usare anche per i non esperti del settore. È completamente in italiano e con possibilità di esportare le proprie creazioni in formato MP3. Per quel che concerne la compatibilità, lo si può usare su tutti i principali sistemi operativi per computer: Windows, macOS e Linux.</p><p data-w="29" data-c="486">Per effettuare il download e l'installazione di Audacity, collegati al <a href="https://www.audacityteam.org/download/" rel="nofollow" target="_blank">relativo sito Web</a> e segui le istruzioni che ti ho fornito nella mia guida specifica su <a href="https://www.aranzulla.it/come-scaricare-audacity-1103786.html">come scaricare Audacity</a>.</p><p data-w="23" data-c="509">Successivamente, avvia il programma selezionando il relativo <strong>collegamento</strong> annesso al <strong>menu Start</strong> di <strong>Windows</strong> oppure l'<strong>icona</strong> che trovi nel <strong>Launchpad</strong> di <strong>macOS</strong>.</p><p data-w="63" data-c="572">Ora che visualizzi la finestra di Audacity sul desktop, fai clic sul pulsante <strong>OK</strong> in risposta all'avviso che ti viene mostrato, clicca sul menu <strong>File</strong> in alto a sinistra e scegli la voce <strong>Apri</strong> in esso presente, dunque apri un file audio preesistente e modificare quest'ultimo. Se invece desideri creare una nuova registrazione, serviti del comando <strong>REC</strong> che trovi in cima alla schermata.</p><p data-w="51" data-c="623">Potrai successivamente avvalerti dei menu (e delle relative opzioni) che trovi nella barra in alto della schermata di Audacity per <strong>applicare effetti vari</strong>, per <strong>generare silenzi</strong>, <strong>rumori</strong> ecc. Sotto i menu ci trovi i pulsanti e controlli per gestire la <strong>riproduzione musicale</strong> dei brani e per compiere operazioni di <strong>editing</strong> basilari.</p><p data-w="51" data-c="674">Al centro della finestra c'è il <strong>tracciato</strong> del brano aperto o generato. A sinistra, invece, ci sono le <strong>informazioni</strong> relative alla traccia e i comandi per <strong>gestire il suono</strong>, mentre in basso ci sono i comandi per regolare la <strong>frequenza</strong> e impostare i <strong>punti di inizio e fine</strong> di un'eventuale selezione.</p><p data-w="60" data-c="734">Per quanto riguarda la possibilità di salvare il tuo file audio, puoi riuscirci facendo clic sul menu <strong>File</strong>, selezionando l'opzione <strong>Esporta audio</strong> (oppure quella <strong>Esporta audio selezionato</strong>, per esportare una specifica selezione), assegnando un nome a quest'ultimo, scegliendo il formato di output e premendo, infine, sui pulsanti <strong>Salva</strong> e <strong>OK</strong>. Per approfondimenti, leggi il mio tutorial su <a href="https://www.aranzulla.it/come-usare-audacity-951737.html">come usare Audacity</a>.</p><p data-w="0" data-c="734"><a name="sub-chapter2"></a></p><h3 data-w="2" data-c="736">GarageBand (macOS)</h3><p data-w="0" data-c="736"><img decoding="async" class="alignnone size-full wp-image-1461226" src="https://www.aranzulla.it/wp-content/contenuti/2023/03/30fe7d64.jpg" alt="Programmi per basi musicali" width="610" height="337"></p><p data-w="115" data-c="851">Se stai cercando un <strong>programma per registrare canzoni su Mac</strong> e quanto ti ho già proposto non ti ha convinto in modo particolare, ti suggerisco vivamente di rivolgerti a <strong>GarageBand</strong>. Non ne hai mai sentito parlare? Strano, è famosissimo! Ad ogni modo, non c'è problema… rimediamo subito! Si tratta di un software sviluppato direttamente da Apple che consente di creare e modificare composizioni musicali, anche collegando “veri e propri” strumenti al computer. È gratis e lo si trova preinstallato su <strong>macOS</strong>, ma in caso contrario o qualora rimosso può essere “prelevato” dalla <a href="https://apps.apple.com/it/app/garageband/id408709785" rel="nofollow" target="_blank">relativa sezione del Mac App Store</a>. Inoltre, considerando le sue caratteristiche rientra a pieno titolo tra i <strong>programmi per registrare canzoni con autotune</strong>.</p><p data-w="77" data-c="928">Per poterti servire di GarageBand, apri il software selezionando la relativa <strong>icona</strong> che trovi nel <strong>Launchpad</strong> di macOS, dopodiché seleziona l'opzione <strong>Nuovo progetto</strong> nella finestra che si apre, fai clic sul tasto <strong>Scegli</strong> e seleziona l'opzione <strong>Strumento software</strong> se la prima traccia che vuoi creare è relativa a uno strumento virtuale, scegli una delle opzioni <strong>Audio</strong> per acquisire il suono da una sorgente esterna oppure scegli l'opzione <strong>Drummer</strong> per aggiungere una traccia di batteria mediante appositi preset.</p><p data-w="85" data-c="1013">In base a quanto selezionato in precedenza, ti ritroverai dinanzi all'editor di GarageBand, suddiviso in più sezioni: a sinistra è sita la <strong>libreria</strong> di suoni e strumenti, in alto si trovano gli strumenti tramite cui poter eseguire il <strong>missaggio</strong> dei brani e altri pulsanti per effettuare operazioni di vario genere, ancora più su ci sono i menu per agire sulle <strong>tracce</strong> presenti nel progetto, per effettuare dei <strong>ritagli</strong> sui brani ecc., mentre in basso c'è l'editor vero e proprio con i <strong>controlli</strong> e l'<strong>equalizzatore</strong>.</p><p data-w="75" data-c="1088">Quando avrai creato la tua canzone, per salvare il progetto musicale fai clic sul menu <strong>File</strong> in alto a sinistra e sulla voce <strong>Salva con nome</strong> in esso presente. Se preferisci salvare il risultato finale direttamente come traccia audio, invece, clicca sul menu <strong>Condividi</strong> situato sempre nella parte in alto a sinistra della schermata e scegli una delle opzioni di esportazione disponibili. Per approfondimenti, ti consiglio di leggere il mio tutorial su <a href="https://www.aranzulla.it/come-usare-garageband-1092000.html">come usare GarageBand</a>.</p><p data-w="0" data-c="1088"><a name="sub-chapter3"></a></p><h3 data-w="6" data-c="1094">Altri programmi per registrare canzoni free</h3><p data-w="0" data-c="1094"><img decoding="async" class="alignnone size-full wp-image-1515329" src="https://www.aranzulla.it/wp-content/contenuti/2018/11/b53dbaa8.jpg" alt="Donna editing audio" width="610" height="428"></p><p data-w="33" data-c="1127">Oltre a quanto ti ho già indicato esistono <strong>altre soluzioni</strong> appartenenti alla categoria dei programmi per registrare canzoni a costo zero che secondo me potresti valutare di adoperare. Le trovi segnalate nell'elenco sottostante.</p><ul data-w="275" data-c="1402"><li><strong>LMMS</strong> (<a href="https://lmms.io" rel="nofollow" target="_blank">Windows/macOS/Linux</a>) — è un programma per la produzione musicale gratuito e open source che ha davvero poco da invidiare a soluzioni analoghe a pagamento. Include editor avanzati per tracce melodiche e beat, una vasta gamma di effetti, suoni e basi ritmiche preimpostate, strumenti per la registrazione e molto altro <span class="skimlinks-unlinked">ancora.La</span> sua interfaccia non è molto immediata, questo va detto, ma grazie ai numerosi tutorial presenti in Rete, è possibile imparare a usarlo abbastanza facilmente. È disponibile per Windows, macOS e Linux ed è tradotto integralmente in Italiano.</li><li><strong>Hydrogen</strong> (<a href="http://hydrogen-music.org" rel="nofollow" target="_blank">Windows/macOS/Linux</a>) — si tratta di un software che è è stato creato per soddisfare le esigenze dei neofiti in fatto di composizione musicale. Dispone di un'interfaccia semplice e intuitiva ed è ricco di funzioni perfette per creare composizioni di tutti i generi, con mixer di alto livello e i sequencer di linea. È gratis e funziona su Windows, macOS e Linux.</li><li><strong>Virtual DJ</strong> (<a href="https://it.virtualdj.com/download/index.html" rel="nofollow" target="_blank">Windows/macOS</a>) — si tratta del programma per DJ più popolare al mondo. Permette di mixare, modificare e registrare due o più tracce musicali contemporaneamente. Le creazioni realizzate possono essere riprodotte in tempo reale oppure esportate in file musicali WAV e CD musicali. La sua interfaccia è stata tradotta completamente in Italiano ed è molto facile da usare, anche per i semplici appassionati che non hanno mai provato software di audio editing. È disponibile per Windows, per cui può essere etichettato in tutto e per tutto come <strong>programma per registrare canzoni dal PC</strong>, ma anche per macOS ed è gratis, ma eventualmente è disponibile anche in alcune varianti a pagamento (con prezzi a partire da 22 euro/mese) che includono funzioni extra.</li></ul><p data-w="0" data-c="1402"><a name="chapter2"></a></p><h2 data-w="5" data-c="1407">Programmi per registrare canzoni professionali</h2><p data-w="0" data-c="1407"><img loading="lazy" decoding="async" class="alignnone size-full wp-image-1515331" src="https://www.aranzulla.it/wp-content/contenuti/2018/11/417fbcdf.jpg" alt="Editing audio" width="610" height="407"></p><p data-w="36" data-c="1443">Qualora, invece, stessi cercando dei <strong>programmi per registrare canzoni professionali</strong>, puoi prendere in considerazione le soluzioni di questo tipo elencate di seguito. Anche in tal caso, si tratta di soluzioni compatibili con <strong>Windows</strong>, <strong>macOS</strong> e <strong>Linux</strong>.</p><ul data-w="232" data-c="1675"><li><strong>Ableton Live</strong> (<a href="https://www.ableton.com/en/live/" rel="nofollow" target="_blank">Windows/macOS</a>) — ottimo software per registrare ed editare canzoni e musica in generale. La sua interfaccia è estremamente intuitiva e vi è una ricca dotazione di strumenti, suoni, kit, loop ed effetti. È molto versatile e adatto alla produzione di diversi generi musicali. È a pagamento (presenta prezzi a partire da 79 euro), ma si può testare gratis per 90 giorni. Per approfondimenti, ti consiglio di leggere la mia guida specifica su <a href="https://www.aranzulla.it/come-usare-ableton-live-1262185.html">come usare Ableton Live</a>.</li><li><strong>GoldWave</strong> (<a href="http://www.goldwave.com/goldwave.php" rel="nofollow" target="_blank">Windows</a>) — è un programma all-in-one per l'editing audio che permette di registrare canzoni, modificare tracce musicali esistenti e perfino digitalizzare vinili trasformandoli in file MP3. Supporta tutti i principali formati di file audio (M4A, WAV, WMA, MP3, OGG, AIFF, AU, VOX e FLAC) ed è molto flessibile. Praticamente è l'ideale per chi ha bisogno di uno strumento completo, di caratura professionale senza spendere grosse somme. È solo per sistemi operativi Windows ed è a pagamento (con prezzi a partire da 19 euro/anno), ma è disponibile in una versione di prova gratuita che permette di testarne le funzionalità per 30 giorni.</li><li><strong>Logic PRO</strong> (<a href="https://www.apple.com/it/logic-pro/" rel="nofollow" target="_blank">macOS</a>) — si tratta di un potente software sviluppato da Apple, il quale è in grado di rispondere a qualsiasi esigenza creativa. Consente di creare ritmi, remix, di editare brani e molto altro ancora. È a pagamento (costa 229,99 euro), ma è possibile usufruire di una prova gratuita di 90 giorni per testarne tutte le potenzialità.</li></ul><p data-w="0" data-c="1675"><a name="chapter3"></a></p><h2 data-w="5" data-c="1680">Programmi per registrare canzoni online</h2><p data-w="0" data-c="1680"><img loading="lazy" decoding="async" class="alignnone size-full wp-image-1461228" src="https://www.aranzulla.it/wp-content/contenuti/2023/03/ed5f312.jpg" alt="interfaccia Soundation" width="610" height="272"></p><p data-w="51" data-c="1731">Non vuoi o non puoi scaricare e installare nuovi software e ti piacerebbe allora capire se esistono dei <strong>programmi per registrare canzoni online</strong>? La risposta è affermativa! Esistono infatti svariati servizi Web, funzionanti direttamente dalla finestra del <a href="https://www.aranzulla.it/che-cose-il-browser-1029113.html">browser</a>, con cui si possono ottenere praticamente gli stessi risultati dei software per computer.</p><p data-w="63" data-c="1794">Tra le varie proposte, personalmente ti consiglio di rivolgerti a <strong>Soundation</strong>. Si tratta di un editor con oltre 700 loop gratuiti, strumenti musicali virtuali e un'interfaccia utente altamente intuitiva. È gratis, ma offre anche piani a pagamento (a partire da 4,99 euro/mese) per sboccare funzioni extra, come la possibilità di esportare l'audio in alta qualità. Da tenere altresì presente che per usarlo bisogna registrarsi.</p><p data-w="52" data-c="1846">Per avvalerti di Soundation, recati sulla <a href="https://soundation.com/" rel="nofollow" target="_blank">relativa home page</a> e fai clic sul pulsante <strong>Sign Up</strong>, che si trova in alto a destra, dopodiché clicca sul tasto <strong>Start with free plan</strong> e porta a termine l'iscrizione associando il tuo account <a href="https://www.aranzulla.it/come-accedere-account-google-927438.html"><strong>Google</strong></a> o <a href="https://www.aranzulla.it/come-accedere-a-facebook-30659.html"><strong>Facebook</strong></a>, oppure compilando il modulo sottostante con l'<strong>indirizzo email</strong>.</p><p data-w="47" data-c="1893">A registrazione e login avvenuto, fai clic sul pulsante <strong>Create a project</strong> situato a sinistra e, quando visualizzi l'interfaccia del servizio, seleziona dalla <strong>libreria</strong> posta a destra, che è strutturata in categorie, la tipologia di traccia che vuoi applicare alla composizione, dunque trascinala sulla <strong>timeline</strong> al centro.</p><p data-w="24" data-c="1917">Successivamente, serviti dei <strong>tool di editing</strong> nella barra superiore per modificarne come ritieni più opportuno l'estensione, oppure per aggiungere ad esempio degli effetti dedicati.</p><p data-w="61" data-c="1978">Se invece desideri inserire una nuova traccia audio, clicca sula voce <strong>Add Channel</strong> nel pannello di sinistra e scegli l'opzione <strong>Audio channel</strong>, dopodiché serviti dei comandi del player per avviare la registrazione. Alla stessa maniera puoi aggiungere i <strong>canali</strong> per gli effetti, oltre che strumenti e ritmi, andando a impostare ciascuno di essi con le relative funzioni accessibili da fondo schermata.</p><p data-w="27" data-c="2005">Una volta creata la tua canzone, premi sul pulsante <strong>Export</strong> in alto a destra e seleziona il formato <strong>MP3 Low (192kbps)</strong> per procedere con l'esportazione in locale.</p><p data-w="0" data-c="2005"><a name="chapter4"></a></p><h2 data-w="4" data-c="2009">App per registrare canzoni</h2><p data-w="0" data-c="2009"><img loading="lazy" decoding="async" class="alignnone size-full wp-image-1507994" src="https://www.aranzulla.it/wp-content/contenuti/2020/02/9a10d725.jpg" alt="Smartphone" width="610" height="406"></p><p data-w="47" data-c="2056">E per quel che concerne il versante mobile? Esistono delle <strong>app per registrare canzoni</strong>? La risposta è affermativa. Qui di seguito trovi infatti segnalate quelle che ritengo essere le migliori soluzioni appartenenti alla categoria in oggetto, sia per <strong>Android</strong> che per <strong>iOS/iPadOS</strong>: mettile subito alla prova!</p><ul data-w="137" data-c="2193"><li><strong>Music Maker JAM</strong> (<a href="https://play.google.com/store/apps/details?id=com.magix.android.mmjam" rel="nofollow" target="_blank">Android</a>/<a href="https://apps.apple.com/it/app/music-maker-jam/id880929886" rel="nofollow" target="_blank">iOS/iPadOS</a>) — popolare app che consente di comporre musica tramite un'interfaccia alla portata di tutti. È gratis, ma per sbloccare contenuti extra utili occorre però effettuare acquisti in-app (con costi a partire da 3,99 euro).</li><li><strong>Caustic 3</strong> (<a href="https://play.google.com/store/apps/details?id=com.singlecellsoftware.caustic" rel="nofollow" target="_blank">Android</a>/<a href="https://apps.apple.com/it/app/caustic/id775735447" rel="nofollow" target="_blank">iOS/iPadOS</a>) — si tratta di una delle app più apprezzate per quanto riguarda la possibilità di comporre musica in mobilità. Offre tantissime funzionalità ed è capace di soddisfare praticamente ogni esigenza. Su Android si scarica gratuitamente (ma offre acquisti in-app per sbloccare alcune funzioni extra), mentre su iPhone e iPad costa 9,99 euro.</li><li><strong>GarageBand</strong> (<a href="https://apps.apple.com/it/app/garageband/id408709785" rel="nofollow" target="_blank">iOS/iPadOS</a>) — come facilmente deducibile, si tratta della controparte per iPhone e iPad del programma che ti ho suggerito nel <a href="#sub-chapter2">capitolo a inizio guida</a> per il versante Mac: le funzioni sono praticamente le stesse, ma ottimizzate per il touch-screen. È gratis. <a href="https://www.aranzulla.it/come-usare-garageband-1092000.html">Maggiori informazioni qui</a>.</li></ul><p data-w="33" data-c="2226">Per maggiori dettagli riguardo le risorse segnalate e per scoprire quali <strong>altre soluzioni</strong> di questo tipo hai dalla tua, ti consiglio la lettura della mia rassegna dedicata specificamente alle <a href="https://www.aranzulla.it/app-per-creare-musica-1012718.html">app per creare musica</a>.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>