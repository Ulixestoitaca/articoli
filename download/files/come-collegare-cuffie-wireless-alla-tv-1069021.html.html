<header id="pageContentHead"><h1>Come collegare cuffie wireless alla TV</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="56" data-c="56">Dopo aver affrontato un'interminabile giornata di lavoro, hai deciso di metterti bello comodo davanti al televisore e di goderti quella serie TV che desideravi guardare da tempo. Il problema è che i tuoi orari sono abbastanza particolari, dunque ascoltare il televisore a un volume accettabile potrebbe invece disturbare chi approfitta proprio di quelle ore per riposare.</p><p data-w="82" data-c="138">È per questo che stai pensando di affidarti a un paio di <strong><a href="https://www.aranzulla.it/migliori-cuffie-per-tv-guida-allacquisto-1515279.html">cuffie per TV</a></strong> senza fili: in questo modo, tu hai la possibilità di guardare tutto ciò che desideri e, contemporaneamente, chi ti sta vicino può approfittarne per riposare senza essere disturbato da voci e suoni. Il problema, però, è che non hai la più pallida idea di <strong>come collegare cuffie wireless alla TV</strong>, dunque sei alla ricerca di un tutorial che possa spiegarti come fare nel modo più semplice possibile.</p><p data-w="96" data-c="234">Ebbene, sono molto felice di comunicarti che hai proprio trovato ciò che fa per te: nelle righe seguenti, infatti, intendo spiegarti per filo e per segno come effettuare la connessione tra le cuffie senza fili e il televisore in tuo possesso. Sarà mia cura illustrarti come procedere, sia utilizzando le cosiddette cuffie RF, o a radiofrequenza, sia utilizzando le più comuni cuffie Bluetooth. Dunque, non esitare oltre e leggi con molta attenzione tutto quanto ho da spiegarti su questo tema: vedrai, sarà un piacere guardare tutto ciò che vuoi con la consapevolezza di non disturbare nessuno!</p><div id="ad-in-article-0" class="banner"></div><h2 data-w="1" data-c="235">Indice</h2><ul data-w="55" data-c="290"><li><a href="#chapter1">Informazioni preliminari: tipologie di cuffie wireless</a></li><li><a href="#chapter2">Come collegare cuffie wireless alla TV senza jack: Bluetooth</a><ul><li><a href="#chapter21">Come collegare cuffie wireless alla TV Samsung</a></li><li><a href="#chapter22">Come collegare cuffie wireless alla TV Philips</a></li><li><a href="#chapter23">Come collegare cuffie wireless alla TV LG</a></li><li><a href="#chapter24">Come collegare cuffie wireless alla TV Hisense</a></li></ul></li><li><a href="#chapter3">Come collegare cuffie wireless alla TV senza Bluetooth</a><ul><li><a href="#chapter31">Trasmettitore RF</a></li><li><a href="#chapter32">Trasmettitore Bluetooth</a></li></ul></li></ul><p data-w="0" data-c="290"><a name="chapter1"></a></p><h2 data-w="6" data-c="296">Informazioni preliminari: tipologie di cuffie wireless</h2><p data-w="0" data-c="296"><img fetchpriority="high" decoding="async" class="alignnone size-full wp-image-1069044" src="https://www.aranzulla.it/wp-content/contenuti/2018/07/cuffietv.jpeg" alt="Come collegare cuffie wireless alla TV" width="610" height="407"></p><p data-w="55" data-c="351">Prima di andare avanti e di capire nel concreto come connettere un paio di cuffie senza fili al televisore, lascia che ti dia qualche informazione aggiuntiva sulle tecnologie che tali dispositivi potrebbero adottare. Principalmente, i dispositivi audio di questo tipo appartengono a due categorie: le cuffie con trasmissione <strong>RF</strong> (o a <strong>radiofrequenza</strong>) e quelle <strong>Bluetooth</strong>.</p><p data-w="62" data-c="413">Le prime, quasi sempre vendute con un apposito trasmettitore da collegare al jack da 3.5 mm del TV (quello solitamente dedicato alle cuffie con filo), offrono un raggio d'azione che può arrivare fino a <strong>100 metri</strong> e un audio tutto sommato di buona qualità; le cuffie <strong>Bluetooth</strong> offrono un raggio d'azione decisamente minore (solitamente di circa <strong>10 metri</strong>) e comprimono l'audio proveniente dalla sorgente esterna.</p><p data-w="70" data-c="483">Chiaramente, la resa audio potrebbe soffrire una leggera perdita di qualità, a causa della compressione, tuttavia i modelli di cuffie Bluetooth più avanzati offrono una qualità sonora paragonabile a quella ottenibile dalle cuffie RF; inoltre, come scoprirai tra non molto, le cuffie Bluetooth possono essere utilizzate anche se sul TV non è disponibile alcun sistema Bluetooth, con l'ausilio di un apposito trasmettitore da collegare al jack da 3.5 mm (ove disponibile).</p><p data-w="107" data-c="590">Se non disponi già di un paio di cuffie wireless da usare con il televisore, controlla innanzitutto se quest'ultimo è dotato di Bluetooth integrato e, qualora non lo fosse, accertati della presenza del jack da 3.5 mm per effettuare il collegamento tramite trasmettitore RF o Bluetooth. Infine, ti consiglio di dare un'attenta lettura al mio approfondimento specifico in merito alle <a href="https://www.aranzulla.it/cuffie-wireless-49831.html">cuffie wireless</a> o, se hai già deciso di acquistare un paio di cuffie prodotte da <a href="https://www.aranzulla.it/cuffie-sony-guida-allacquisto-985439.html">Sony</a>, <a href="https://www.aranzulla.it/cuffie-bose-guida-allacquisto-982712.html">Bose</a> o <a href="https://www.aranzulla.it/cuffie-sennheiser-guida-allacquisto-985705.html">Sennheiser</a>, alle mie guide d'acquisto dedicate: lì troverai tanti altri parametri da tener presente, così da poter effettuare una scelta in linea con quelle che sono le tue reali esigenze.</p><p data-w="0" data-c="590"><a name="chapter2"></a></p><h2 data-w="9" data-c="599">Come collegare cuffie wireless alla TV senza jack: Bluetooth</h2><p data-w="114" data-c="713">Hai optato per un paio di <a href="https://www.aranzulla.it/migliori-cuffie-bluetooth-guida-allacquisto-986230.html">cuffie Bluetooth</a> e ora vorresti capire come fare a un televisore dotato della medesima tecnologia? Nulla di più semplice: se quest'ultimo è equipaggiato di chip Bluetooth, non devi far altro che seguire la classica procedura di abbinamento: per eseguirla, devi semplicemente accedere alle <strong>impostazioni</strong> del TV, richiamare la funzione dedicata al <strong>Bluetooth</strong> e premere sull'opzione dedicata all'<strong>aggiunta di un nuovo dispositivo</strong>. Come puoi facilmente immaginare, i passaggi specifici da compiere variano in base al produttore del televisore e al sistema operativo di cui è dotato: a titolo di esempio, nelle sezioni successive di questo capitolo, avrà cura di indicarti come procedere sui modelli maggiormente diffusi sul mercato.</p><p data-w="84" data-c="797">Prima di andare oltre, però, devi aver cura di impostare le cuffie Bluetooth in <strong>modalità di rilevamento</strong> (o <strong>pairing</strong>), affinché possa essere rilevabile dal televisore: la procedura per farlo può variare da cuffia a cuffia, dunque ti consiglio di consultare il manuale relativo al dispositivo in tuo possesso se non sai come fare; in linea generale, è sufficiente premere e tenere premuti alcuni specifici tasti finché il LED della cuffia non inizia a lampeggiare, oppure la voce guida non notifica l'entrata in pairing mode.</p><p data-w="0" data-c="797"><a name="chapter21"></a></p><h3 data-w="7" data-c="804">Come collegare cuffie wireless alla TV Samsung</h3><p data-w="0" data-c="804"><img decoding="async" class="alignnone size-full wp-image-1552325" src="https://www.aranzulla.it/wp-content/contenuti/2018/07/2aef0b0c.jpg" alt="Come collegare cuffie wireless alla TV Samsung" width="610" height="457"></p><p data-w="54" data-c="858">Iniziamo dai <a href="https://www.aranzulla.it/tv-samsung-49800.html"><strong>TV Samsung</strong></a>. Per abbinare un paio di cuffie Bluetooth al televisore, schiaccia il tasto <strong>Home/Smart Hub</strong> sul telecomando (raffigurante una <strong>casetta</strong> oppure un <strong>prisma</strong>), serviti delle <strong>frecce direzionali</strong> per evidenziare il pulsante <strong>Impostazioni</strong> dalla barra che compare sullo schermo e schiaccia il tasto <strong>OK/Enter</strong> sul telecomando, in modo da selezionarlo.</p><p data-w="72" data-c="930">Allo stesso modo, raggiungi le sezioni <strong>Suono &gt; Uscita audio</strong>, seleziona la voce <strong>Bluetooth elenco altoparlanti</strong> dal nuovo menu che compare sullo schermo e dai <strong>OK</strong>, per entrare in modalità di ricerca. Attendi infine che il <strong>nome</strong> delle cuffie Bluetooth compaia sullo schermo, dai <strong>OK</strong> e pazienta ancora qualche istante, affinché la connessione venga stabilita: se tutto è filato liscio, ad accoppiamento completato, i suoni dovrebbero essere emessi fin da subito dalle cuffie.</p><p data-w="68" data-c="998">Per ritornare ad ascoltare l'audio tramite l'altoparlante del televisore, spegni le cuffie o, in alternativa, recati nuovamente nel menu <strong>Impostazioni &gt; Suono &gt; Uscita audio</strong> e scegli la <strong>Altoparlante TV</strong> (od <strong>Ottica/HDMI</strong>, se sei solito usare <a href="https://www.aranzulla.it/migliori-soundbar-samsung-guida-allacquisto-1266708.html">soundbar</a>, <a href="https://www.aranzulla.it/miglior-home-theatre-guida-allacquisto-987606.html">home theater</a> o altre sorgenti esterni) dal menu che compare. In caso di dubbi o problemi, leggi attentamente la guida in cui ti ho indicato <a href="https://www.aranzulla.it/come-attivare-bluetooth-su-tv-samsung-1244816.html#chapter1">come attivare il Bluetooth su TV Samsung</a>.</p><p data-w="0" data-c="998"><a name="chapter22"></a></p><h3 data-w="7" data-c="1005">Come collegare cuffie wireless alla TV Philips</h3><p data-w="0" data-c="1005"><img decoding="async" class="alignnone size-full wp-image-1552327" src="https://www.aranzulla.it/wp-content/contenuti/2018/07/c77685c9.jpg" alt="Come collegare cuffie wireless alla TV" width="610" height="321"></p><p data-w="46" data-c="1051">Passiamo ora agli <strong>Smart TV Philips</strong>. Se possiedi un televisore non recentissimo, dotato di sistema operativo proprietario, schiaccia il simbolo dell'<strong>ingranaggio</strong> presente sul telecomando, così da accedere alle <strong>Impostazioni</strong> del TV, e scegli successivamente la voce <strong>Wireless e reti</strong>, dal pannello che va ad aprirsi.</p><p data-w="93" data-c="1144">A questo punto, seleziona la voce <strong>Bluetooth</strong>, premi sulla dicitura <strong>Ricerca</strong> e attendi qualche istante, affinché il <strong>nome</strong> delle cuffie compaia sullo schermo; quando ciò avviene, seleziona il dispositivo rilevato e dai <strong>OK</strong>, per completare l'abbinamento. Se dovesse esserti chiesto di specificare la tipologia di device collegato, seleziona la voce <strong>Cuffia</strong> tra quelle proposte e dai <strong>OK</strong>. Per far sì che l'audio venga emesso nuovamente dallo speaker integrato sul TV, spegni la cuffia, oppure accedi al menu <strong>Impostazioni &gt; Audio</strong> del televisore e indica di voler usare lo <strong>speaker integrato</strong> come periferica di output.</p><p data-w="37" data-c="1181">Se possiedi un televisore Philips di recente generazione, dotato di sistema operativo <a href="https://www.aranzulla.it/migliori-android-tv-guida-allacquisto-1247510.html">Google TV/Android TV</a>, fa' invece riferimento alle indicazioni che trovi nel passo dedicato ai dispositivi Hisense: gli step da seguire sono praticamente gli stessi.</p><p data-w="0" data-c="1181"><a name="chapter23"></a></p><h3 data-w="7" data-c="1188">Come collegare cuffie wireless alla TV LG</h3><p data-w="0" data-c="1188"><img loading="lazy" decoding="async" class="alignnone size-full wp-image-1552336" src="https://www.aranzulla.it/wp-content/contenuti/2018/07/eb33117f.jpg" alt="Come collegare cuffie wireless alla TV LG" width="610" height="457"></p><p data-w="63" data-c="1251">Sugli <a href="https://www.aranzulla.it/televisori-lg-63700.html"><strong>Smart TV LG</strong></a>, procedi in questo modo: schiaccia il tasto <strong>Home</strong> del telecomando, premi la <strong>freccia direzionale verso l'alto</strong> alcune volte, fino a selezionare il simbolo dell'<strong>ingranaggio</strong> situato nell'angolo superiore destro dello schermo e schiaccia il tasto <strong>OK</strong> sul telecomando; in seguito, seleziona il pulsante <strong>(⫶) Tutte le impostazioni</strong> dal menu che compare sullo schermo, dai <strong>OK</strong> e apri la sezione <strong>Audio</strong>.</p><p data-w="80" data-c="1331">Ora, apri la sezione <strong>Uscita audio</strong>, scegli l'opzione <strong>LG Sound Sync/Bluetooth</strong> dall'ulteriore menu che va ad aprirsi e premi sul pulsante <strong>Selezione dispositivo/Selezione disp</strong>., visibile subito sotto; attendi ora che il <strong>nome</strong> delle cuffie compaia sullo schermo, selezionalo e dai <strong>OK</strong>, per finalizzare l'abbinamento. Per ritornare ad ascoltare l'audio tramite lo speaker interno, l'uscita HDMI o quella ottica, ritorna al menu <strong>Tutte le impostazioni &gt; Audio &gt; Uscita audio</strong> e scegli l'opzione più adatta al tuo caso, tra quelle disponibili.</p><p data-w="0" data-c="1331"><a name="chapter24"></a></p><h3 data-w="7" data-c="1338">Come collegare cuffie wireless alla TV Hisense</h3><p data-w="0" data-c="1338"><img loading="lazy" decoding="async" class="alignnone size-full wp-image-1552338" src="https://www.aranzulla.it/wp-content/contenuti/2018/07/4f6e7e05.jpg" alt="Come collegare cuffie wireless alla TV Hisense" width="610" height="457"></p><p data-w="68" data-c="1406">Se il tuo è uno <strong>Smart TV Hisense</strong> di recente fattura, oppure se possiedi qualsiasi altro televisore dotato di interfaccia <strong>Google TV</strong>, puoi associarvi un dispositivo Bluetooth in maniera semplicissima. Per prima cosa, schiaccia il tasto <strong>Home</strong> del telecomando, seleziona il simbolo dell'<strong>ingranaggio</strong> posto nell'angolo in alto a destra e, quando vedi aprirsi il pannello laterale, seleziona il pulsante <strong>Bluetooth</strong> e schiaccia il tasto <strong>OK</strong> del telecomando.</p><p data-w="53" data-c="1459">A questo punto, premi sul pulsante <strong>Accoppia il telecomando o l'accessorio</strong>, dai <strong>OK</strong> e attendi pazientemente che il <strong>nome</strong> delle cuffie Bluetooth compaia sullo schermo; seleziona poi quest'ultimo, dai <strong>OK</strong>, evidenzia sul pulsante <strong>Accoppia</strong> e dai nuovamente <strong>OK</strong>, in modo da stabilire la connessione e iniziare subito a usare le cuffie. Tutto qui!</p><p data-w="0" data-c="1459"><a name="chapter3"></a></p><h2 data-w="8" data-c="1467">Come collegare cuffie wireless alla TV senza Bluetooth</h2><p data-w="54" data-c="1521">Il tuo televisore non presenta la connettività Bluetooth, ma dispone di jack audio da 3.5"? Nessun problema: puoi inserirvi sia un trasmettitore RF (incluso nella confezione di vendita delle cuffie a radiofrequenza) che un trasmettitore Bluetooth (che va invece acquistato separatamente), da usare in abbinata con le cuffie più adatte. Trovi tutto spiegato qui sotto.</p><p data-w="0" data-c="1521"><a name="chapter31"></a></p><h3 data-w="2" data-c="1523">Trasmettitore RF</h3><p data-w="0" data-c="1523"><img loading="lazy" decoding="async" class="alignnone size-full wp-image-1090956" src="https://www.aranzulla.it/wp-content/contenuti/2018/07/cufwifi.jpg" alt="Come collegare cuffie wireless alla TV" width="610" height="512"></p><p data-w="74" data-c="1597">Per quanto riguarda le cuffie dotate di <strong>trasmettitore a radiofrequenza (RF)</strong>, il collegamento al televisore è piuttosto semplice e non necessita di particolari interventi. Purtroppo non posso essere molto dettagliato sulle istruzioni da seguire e sulla posizione di tasti, interruttori e alloggiamenti, in quanto ciascun modello è dotato di una configurazione a sé. Ciò che posso fare, però, è indicarti la procedura generale da compiere, valida per la stragrande maggioranza delle cuffie in circolazione.</p><p data-w="84" data-c="1681">Dunque, per prima cosa, inserisci la <strong>batteria</strong> in uno dei due speaker (solitamente quello di sinistra), collega la <strong>base di ricarica</strong> delle cuffie alla corrente elettrica e posiziona queste ultime su di essa, così da poter avviare il primo ciclo di carica. Alcuni modelli di speaker prevedono invece la ricarica attraverso un <strong>cavo collegato al trasmettitore RF</strong>: in questo caso, devi <strong>collegare il trasmettitore alla presa della corrente</strong> e inserire poi il cavo di ricarica nell'apposito alloggiamento, posto sulla cuffia che contiene la batteria.</p><p data-w="64" data-c="1745">Una volta completata la fase di ricarica, posiziona sia le cuffie che il trasmettitore sul medesimo <strong>canale</strong>, utilizzando la levetta collocata su entrambi i dispositivi; infine, connetti il trasmettitore al televisore tramite il <strong>jack da 3.5 mm</strong> in dotazione (collegandolo, se necessario, anche all'alimentazione da rete elettrica), accendi cuffie e TV, imposta il volume a poco più del minimo e verifica che tutto funzioni correttamente.</p><p data-w="39" data-c="1784">Laddove il suono fosse assente, disturbato o poco pulito, prova a cambiare il canale di ricezione sia sulle cuffie che sul trasmettitore, se necessario, ed esegui poi qualche test, così da individuare la soluzione migliore per il tuo caso.</p><p data-w="0" data-c="1784"><a name="chapter32"></a></p><h3 data-w="2" data-c="1786">Trasmettitore Bluetooth</h3><p data-w="0" data-c="1786"><img loading="lazy" decoding="async" class="alignnone size-full wp-image-1166737" src="https://www.aranzulla.it/wp-content/contenuti/2018/07/trasmbt.jpg" alt="Come collegare cuffie wireless alla TV — Ricevitore Bluetooth" width="610" height="411"></p><p data-w="85" data-c="1871">Come ti ho già accennato all'inizio di questa guida, se hai a disposizione un <strong>televisore senza Bluetooth integrato</strong>, puoi ricorrere ad alcuni piccoli dispositivi esterni, i <strong>trasmettitori Bluetooth</strong>, che ti permettono di collegare comunque le cuffie Bluetooth al televisore e di godere di un raggio di copertura pari a circa 10 metri. Devi sapere che il trasmettitore si occupa di <em>convertire</em> il segnale audio che esce dal jack da 3.5 mm in un segnale Bluetooth, in grado di essere ricevuto dalle cuffie e riprodotto all'interno di esse.</p><p data-w="37" data-c="1908">Puoi acquistare un dispositivo del genere presso i più forniti negozi di elettronica oppure online, ma presta attenzione ad acquistare un trasmettitore e non un dispositivo dotato di sole funzionalità di ricezione, poiché ti tornerebbe praticamente inutile.</p><section data-w="12" data-c="1920">
<a href="https://www.amazon.it/dp/B0B3DJHZZJ?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1069021%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41OWwruur+L._SL75_.jpg"></span><div class="productData"><h5>Trasmettitore Bluetooth 5.0, Adattatore Bluetooth Portatile A Bassa La...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="11" data-c="1931">
<a href="https://www.amazon.it/dp/B09MD4M2XX?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1069021%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41-zVaWdV5L._SL75_.jpg"></span><div class="productData"><h5>TRYT, Trasmettitore Bluetooth 5.0, Adattatore Wireless Portatile, Sist...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="11" data-c="1942">
<a href="https://www.amazon.it/dp/B088K5WLX4?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1069021%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41rGPWQA09L._SL75_.jpg"></span><div class="productData"><h5>EasyULT Trasmettitore Ricevitore Bluetooth 3 in 1 Ricaricabile, con 30...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="84" data-c="2026">Una volta in possesso del trasmettitore Bluetooth, collega un'estremità del cavo all'ingresso da 3.5 mm del ricevitore e inserisci l'altro capo al medesimo ingresso collocato sul televisore. Qualora il TV non dovesse essere dotato di ingresso da 3.5 mm, puoi avvalerti dell'adattatore jack/RCA in dotazione: dunque, anziché collegarlo direttamente al televisore, inserisci il connettore da 3.5 mm nell'ingresso dell'adattatore RCA e aggancia i connettori di quest'ultimo all'<strong>ingresso rosso</strong> del TV per l'<strong>audio destro</strong> e all'<strong>ingresso bianco</strong> per l'audio sinistro (o per il mono).</p><p data-w="48" data-c="2074">Fatto ciò, attiva la <strong>modalità di pairing</strong> delle cuffie come ti ho spiegato in uno dei <a href="#chapter2">passi precedenti</a> di questa guida, tieni premuto il <strong>tasto di accensione</strong> del trasmettitore Bluetooth finché il LED non inizia a lampeggiare e attendi che quest'ultimo rilevi automaticamente le cuffie, finalizzando il collegamento.</p><p data-w="19" data-c="2093"><em>In qualità di affiliati Amazon, riceviamo un guadagno dagli acquisti idonei effettuati tramite i link presenti sul nostro sito.</em></p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>