<header id="pageContentHead"><h1>Come collegare Canta Tu al cellulare</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="57" data-c="57">Vorresti cantare le tue canzoni preferite alla festa che hai organizzato, ma non sai <strong>come collegare Canta Tu al cellulare</strong>? Se la risposta è sì, non preoccuparti! Sono qui proprio per aiutarti come ho sempre fatto, quindi se vuoi intrattenere i tuoi ospiti e non fallire neanche un colpo sei proprio nel posto giusto, te lo assicuro.</p><p data-w="49" data-c="106">Con questa guida dettagliata, scoprirai come raggiungere il tuo intento utilizzando sia il Bluetooth che il Wi-Fi, associando correttamente il dispositivo a tua disposizione. Risolveremo il tuo problema insieme, così potrai goderti le tue serate di karaoke senza preoccupazioni, stupendo magari i tuoi ospiti con una qualità audio cristallina.</p><p data-w="38" data-c="144">Ora però mettiti comodo, prenditi un momento per te e preparati a seguire questo tutorial. Ti garantisco che, una volta terminato, sarai pronto per una serata all’insegna della musica e del divertimento con amici, parenti e, probabilmente, bambini.</p><div id="ad-in-article-0" class="banner"></div><h2 data-w="1" data-c="145">Indice</h2><ul data-w="15" data-c="160"><li><a href="#informazioni-preliminari">Informazioni preliminari</a></li><li><a href="#collegare-canta-tu-a-un-cellulare-android">Collegare Canta Tu a un cellulare Android</a></li><li><a href="#collegare-canta-tu-a-un-iphone">Collegare Canta Tu a un iPhone</a></li></ul><p data-w="0" data-c="160"><a name="informazioni-preliminari"></a></p><h2 data-w="2" data-c="162">Informazioni preliminari</h2><p data-w="0" data-c="162"><img fetchpriority="high" decoding="async" src="https://www.aranzulla.it/wp-content/contenuti/2024/04/2c089f28.jpg" alt="Come collegare Canta Tu al cellulare" width="610" height="458" class="alignnone size-full wp-image-1623321"></p><p data-w="41" data-c="203">Il <strong>Canta Tu</strong> è un strumento evergreen di intrattenimento per tutti gli appassionati di <a href="https://www.aranzulla.it/musica-scaricare-42162.html">musica</a> e <a href="https://www.aranzulla.it/karaoke-gratis-62713.html">karaoke</a>. Grazie alla possibilità di collegarlo ai maggiori dispositivi, puoi accedere a una vasta gamma di <a href="https://www.aranzulla.it/come-cercare-una-canzone-21434.html">canzoni</a> e funzionalità che ti illustrerò meglio tra poco.</p><p data-w="53" data-c="256">Prima di procedere con la guida dettagliata, è importante fare un po’ di chiarezza su alcuni aspetti tecnici e funzionali del dispositivo targato <strong>Giochi Preziosi</strong>. Permettimi quindi di darti un po’ di <strong>informazioni preliminari</strong>, perché come forse sai, l’apparecchio ha fatto la storia e ci sono molti modelli di <a href="https://www.aranzulla.it/miglior-karaoke-per-bambini-guida-allacquisto-1267580.html">Canta Tu</a> in circolazione.</p><p data-w="68" data-c="324">Ti sarà possibile accoppiare l’apparecchio al cellulare, non solo tramite <strong>Bluetooth</strong>, ma anche tramite la rete <strong>Wi-Fi</strong>, supportata da un modello specifico che vediamo subito. Esploriamo le specifiche dei principali modelli <strong>Canta Tu</strong>, ognuno con le sue caratteristiche, ma che generalmente implicano la stessa procedura per l’accoppiamento. Devo però dirti che oramai il più diffuso e reperibile è sicuramente il <strong>Canta Tu Pro</strong>, qualora dovessi ancora acquistarne uno.</p><p data-w="81" data-c="405">Il <strong>Canta Tu</strong> è lo strumento perfetto per principianti o per chi cerca un’opzione leggermente più economica rispetto al Pro. Offre connettività <a href="https://www.aranzulla.it/bluetooth-come-funziona-1044984.html">Bluetooth</a> e un microfono wireless con portata fino a 10 metri, oltre a una cassa acustica da 40W integrata, a un woofer da 8” e accurati giochi di luce. Il <strong>Canta Tu</strong> dispone di una memoria di <strong>1GB</strong> più un’archiviazione di <strong>8GB</strong>. Ovviamente il tutto è corredato da un monitor <strong>touch-screen</strong> da 14” e da una comoda <strong>maniglia</strong> estensibile per il trasposto.</p><p data-w="106" data-c="511">Il <strong>Canta Tu Pro</strong>, come forse il nome suggerisce, è la scelta top di gamma, ideale se sei un appassionato di <a href="https://www.aranzulla.it/karaoke-mettere-su-un-karaoke-in-casa-con-il-nostro-pc-906.html">Karaoke</a> abituato a fare serate con continuità. Supporta connessioni <a href="https://www.aranzulla.it/come-attivare-wi-fi-1041334.html">Wi-Fi</a> e <strong>Bluetooth</strong>, e offre la possibilità di registrare e condividere le performance direttamente dal dispositivo sui maggiori <a href="https://www.aranzulla.it/migliori-social-network-1611277.html">social network</a>. Rispetto al suo predecessore dispone di di un <strong>woofer</strong> da 8”, di uno <strong>speaker</strong> da 2,5” e di un <strong>tweeter</strong> da 2”, oltre a una memoria di <strong>2GB</strong> con <strong>32GB</strong> di storage. Questo modello dispone inoltre di un <strong>ingresso audio</strong> per collegare dispositivi esterni tramite cavo jack e, in aggiunta, di una <strong>batteria ricaricabile</strong> della durata massima di <strong>4 ore</strong>.</p><section data-w="13" data-c="524">
<a href="https://www.amazon.it/dp/B0C6JF4XFC?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1619081%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/419U47UEt+L._SL75_.jpg"></span><div class="productData"><h5>Canta Tu Karaoke PRO 2023 Karaoke Professionale Completo con Microfono...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="12" data-c="536">
<a href="https://www.amazon.it/dp/B0BG5P7M15?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1619081%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/51aOA0YXWIL._SL75_.jpg"></span><div class="productData"><h5>Canta Tu Karaoke 2022, Karaoke Professionale Completo, Sistema Audio-V...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="108" data-c="644">Ti starai sicuramente chiedendo però cosa ti è possibile fare con il <strong>Canta Tu</strong>, oltre ovviamente a riprodurre basi di <a href="https://www.aranzulla.it/siti-per-karaoke-1206639.html">karaoke</a> nella maniera convenzionale, quindi dammi qualche minuto per illustrarti le principali funzionalità dell’apparecchio. Sebbene <strong>Canta Tu</strong> non disponga di una sua app, il sistema dispone dell’integrazione <a href="https://www.aranzulla.it/come-installare-google-play-919143.html">Google Play</a> per scaricare applicazioni come <a href="https://www.aranzulla.it/come-caricare-musica-su-youtube-1201840.html">YouTube</a> direttamente sull’apparecchio (generalmente preinstallato). In questo modo potrai riprodurre le basi presenti sulla piattaforma e visualizzare i testi (se previsti nel video in riproduzione) direttamente sul display del <strong>Canta Tu</strong>. Per scaricare un’app sul Canta Tu utilizzando l’integrazione <a href="https://www.aranzulla.it/google-play-music-come-funziona-1037644.html">Google Play</a>, dovrai necessariamente attivare il collegamento alla rete <strong>Wi-Fi</strong>, altrimenti l’app di <a href="https://www.aranzulla.it/come-spostare-le-foto-da-google-foto-1689451.html">Google</a> non funzionerà.</p><p data-w="70" data-c="714">Potrai scaricare anche l’app <a href="https://www.aranzulla.it/come-abbonarsi-a-spotify-35333.html">Spotify</a> per riprodurre brani karaoke ed eventualmente riproporne i testi. Inoltre, cosa non da poco, il Canta Tu dispone di un ingresso <a href="https://www.aranzulla.it/come-usare-una-chiavetta-usb-1165503.html">USB</a> e permette anche di utilizzare le <a href="https://www.aranzulla.it/quale-micro-sd-comprare-184953.html">schede TF</a> (Micro SD) come <a href="https://www.aranzulla.it/come-scaricare-musica-su-chiavetta-1041094.html">unità di riproduzione</a>, pertanto ti basterà caricare i tuoi brani su uno dei due supporti menzionati e, una volta inseriti, l’apparecchio riprodurrà i brani <strong>nell’ordine in cui sono stati caricati</strong> sul supporto.</p><p data-w="59" data-c="773">Per riprodurre video e musica dovrai solo fare attenzione a utilizzare i formati compatibili con il Canta Tu, il quale supporta le estensioni più comuni: OGG, <a href="https://www.aranzulla.it/come-ascoltare-file-flac-18223.html">FLAC</a>, <a href="https://www.aranzulla.it/programmi-per-mp4-29541.html">MP4</a>, <a href="https://www.aranzulla.it/come-convertire-wav-in-mp3-733976.html">WAV</a>, <a href="https://www.aranzulla.it/come-funziona-lmp3-1542908.html">MP3</a>, <a href="https://www.aranzulla.it/come-aprire-file-rmvb-634496.html">RMVB</a>, <a href="https://www.aranzulla.it/convertire-wma-in-mp3-62410.html">WMA</a>, <a href="https://www.aranzulla.it/come-convertire-mpg-in-avi-522034.html">MPG</a>, <a href="https://www.aranzulla.it/come-convertire-video-in-avi-918723.html">AVI</a>. Non ti sarà però possibile utilizzare file MIDI e KAR, inoltre devi sapere che il sistema non permette la registrazione di audio, video e immagini.</p><p data-w="31" data-c="804">Potrebbero tornarti utili alcune informazioni ulteriori, quindi devi sapere che puoi scaricare il manuale per il <strong>Canta Tu</strong> da <a href="https://giochipreziosi.it/wp-content/uploads/2022/09/CTC06000-IS-Canta-tu-22.pdf" rel="nofollow" target="_blank">questo link</a>, mentre per il modello <strong>Pro</strong> ti basta visitare <a href="https://giochipreziosi.it/wp-content/uploads/2023/10/IT-CTC10-Canta-Tu-Pro-Manuale.pdf" rel="nofollow" target="_blank">questa pagina</a>.</p><p data-w="0" data-c="804"><a name="collegare-canta-tu-a-un-cellulare-android"></a></p><h2 data-w="7" data-c="811">Collegare Canta Tu a un cellulare Android</h2><p data-w="0" data-c="811"><img decoding="async" src="https://www.aranzulla.it/wp-content/contenuti/2024/04/ffb3183b.jpeg" alt="collegare Canta Tu a un cellulare Android" width="610" height="458" class="alignnone size-full wp-image-1623324"></p><p data-w="39" data-c="850">Il <strong>Canta Tu</strong> ti permette di associare l’apparecchio al tuo <a href="https://www.aranzulla.it/miglior-smartphone-54575.html">smartphone</a> in maniera molto semplice, non preoccuparti se non sai come fare. Eseguiamo insieme i prossimi passaggi e sarai pronto a riprodurre le migliori basi musicali dal tuo dispositivo.</p><p data-w="28" data-c="878">Per collegare il tuo Canta Tu a un cellulare <a href="https://www.aranzulla.it/miglior-telefono-android-guida-allacquisto-1218560.html">Android</a>, assicurati che l’apparecchio sia completamente <strong>carico</strong> o collegato a una <strong>presa elettrica</strong> e, chiaramente, <strong>accendi</strong> il Canta Tu.</p><p data-w="64" data-c="942">Ora attiva la connessione tramite <strong>Bluetooth</strong> sul tuo smartphone, ti basta scorrere il dito dall’alto verso il basso sul display e fare tap sull’icona simile a una <strong>B</strong>. In alternativa puoi fare tap sull’<strong>icona a forma di ingranaggio</strong> per aprire le <strong>Impostazioni</strong>, quindi scorrere fino alla sezione dedicata al <strong>Bluetooth</strong> e attivarlo. Questo renderà il tuo telefono visibile ai dispositivi Bluetooth nelle vicinanze.</p><p data-w="56" data-c="998">Ora procedi intervenendo sul <strong>Canta Tu</strong>, quindi tieni premuto il pulsante <strong>Bluetooth</strong> finché il LED dell’apparecchio non comincia a <strong>lampeggiare</strong>. Solo in questo momento il <strong>Canta Tu</strong> è pronto per essere rilevato dal tuo smartphone e, dal momento che è il tuo primo collegamento, torna nella sezione <strong>Impostazioni</strong> del tuo telefono (l’icona a forma di ingranaggio).</p><p data-w="0" data-c="998"><img decoding="async" src="https://www.aranzulla.it/wp-content/contenuti/2024/04/94e7112b.jpg" alt="Canta Tu Pro — accoppiamento Bluetooth Android" width="610" height="458" class="alignnone size-full wp-image-1623322"></p><p data-w="53" data-c="1051">Non ti resta che fare tap sulla voce <strong>Bluetooth</strong> e se tutto è stato fatto correttamente, dovresti vedere il nome del Canta Tu sotto la voce <strong>Dispositivi Disponibili</strong>. Non devi fare altro che fare tap sull’<strong>apparecchio</strong> appena rilevato e in pochi secondi dovresti notare che la connessione è stata stabilita con successo.</p><p data-w="90" data-c="1141">Tieni presente che questa procedura non è necessaria per i collegamenti successivi del <strong>Canta Tu</strong> al tuo smartphone <strong>Android</strong>, ma se così non dovesse essere puoi procedere in questo modo. Una volta acceso l’apparecchio <strong>Giochi Preziosi</strong>, esegui uno swipe dall’alto sul tuo telefono e individua l’icona <strong>Bluetooth</strong>. Dovresti rilevare una <strong>piccola freccia</strong> rivolta verso il basso in prossimità dell’icona, quindi facendo tap <strong>su di essa</strong> aprirai la <strong>lista dei dispositivi</strong> nelle vicinanze. Ti basterà trovare il <strong>nome</strong> del Canta Tu nell’elenco e fare tap <strong>su di esso</strong> per associarlo nuovamente.</p><p data-w="97" data-c="1238">Se il tuo modello di Canta Tu supporta il <a href="https://www.aranzulla.it/come-aumentare-segnale-wifi-920514.html">Wi-Fi</a> (quelli più datati potrebbero avere solo il Bluetooth), puoi collegarlo direttamente alla tua rete domestica, o del locale in cui stai festeggiando, per accedere a funzionalità avanzate e a una <a href="https://www.aranzulla.it/musica-scaricare-42162.html">libreria musicale</a> più ampia. Apri le impostazioni <strong>Wi-Fi</strong> del tuo dispositivo Canta Tu toccando l’icona <strong>Settings</strong> (o Impostazioni) sul touch-screen, cerca la <strong>funzione Wi-Fi</strong> e premi <strong>OK</strong> (sul telecomando o sul touch-screen). Ore ti basta selezionare la tua <strong>rete</strong> e inserire la <strong>password</strong> per connetterti, questo ti permetterà di utilizzare <a href="https://www.aranzulla.it/app-per-karaoke-1195442.html">app di karaoke</a> che funzionano tramite Internet.</p><p data-w="65" data-c="1303">Una volta collegato il tuo dispositivo <strong>Android</strong> al Canta Tu, potrai riprodurre musica e titoli da ogni piattaforma che supporti questo tipo di intrattenimento, quali <strong><a href="https://www.aranzulla.it/come-ripetere-un-video-su-youtube-18186.html">YouTube</a></strong>, <strong><a href="https://www.aranzulla.it/migliori-playlist-spotify-1191130.html">Spotify</a></strong> o <strong><a href="https://www.aranzulla.it/come-funziona-amazon-music-unlimited-1016093.html">Amazon Music</a></strong>. Questo ti sarà possibile solamente attraverso il collegamento via <strong>Bluetooth</strong>, quindi una volta accoppiati i dispositivi ti basterà fare tap sull’<strong>app</strong> di tua scelta e <strong>selezionare</strong> il brano, dopodiché la riproduzione partirà in automatico.</p><p data-w="70" data-c="1373">Nel caso tu disponga del modello Canta Tu Pro, grazie all’ingresso Audio IN potrai collegare lo smartphone direttamente all’apparato tramite un jack da 3,5. Questo ti consente di riprodurre la musica presente nel tuo dispositivo, oltre che di registrare i brani riprodotti dal Canta Tu e il canale audio del microfono. Per riuscire nell’intento di basta disporre di un cavo aux per Android o comunque di un adattatore USB C/Jack.</p><section data-w="21" data-c="1394">
<a href="https://www.amazon.it/dp/B08NVNFJXH?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1619081%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41bMO9tI2kL._SL75_.jpg"></span><div class="productData"><h5>UGREEN Cavo USB C a Jack 3.5mm con DAC Chip 1M Cavo Aux Type C a 3.5mm...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="19" data-c="1413">
<a href="https://www.amazon.it/dp/B0CPDM6Q4J?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1619081%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/314YCPTys5L._SL75_.jpg"></span><div class="productData"><h5>cavo aux usb c a 3.5mm Jack cavo audio 1m,Per audio per auto, altoparl...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="0" data-c="1413"><a name="collegare-canta-tu-a-un-iphone"></a></p><h2 data-w="6" data-c="1419">Collegare Canta Tu a un iPhone</h2><p data-w="0" data-c="1419"><img loading="lazy" decoding="async" src="https://www.aranzulla.it/wp-content/contenuti/2024/04/35c7e74c.jpeg" alt="Collegare Canta Tu a un iPhone" width="610" height="610" class="alignnone size-full wp-image-1623326"></p><p data-w="32" data-c="1451">Ovviamente ti sarà possibile associare il <strong>Canta Tu</strong>, anche nel caso tu disponga di un <a href="https://www.aranzulla.it/migliori-cover-iphone-guida-allacquisto-1206149.html">iPhone</a>. Anche in questo caso la procedura è veramente semplice e intuitiva, quindi procediamo passo per passo.</p><p data-w="41" data-c="1492">Il processo per collegare il tuo <strong>Canta Tu</strong> a un <strong>iPhone</strong> è simile a quello per <a href="https://www.aranzulla.it/come-usare-bluetooth-android-1153774.html">Android</a>, ma con alcuni piccoli adattamenti specifici per iOS. Verifica che il Canta Tu sia <strong>acceso</strong> e pronto, nonché <strong>carico</strong> o <strong>collegato</strong> alla rete elettrica.</p><p data-w="83" data-c="1575">Prosegui andando ad attivare il <strong>Bluetooth</strong> sul dispositivo <a href="https://www.aranzulla.it/come-aggiornare-ios-921248.html">iOS</a>, quindi fai uno swipe dall’alto sul display del tuo smartphone e individua l’icona <strong>B</strong>: generalmente è vicina alle icone <strong>Wi-Fi</strong> e <strong>modalità aereo</strong>. Puoi attivare il <strong>Bluetooth</strong> anche facendo tap sull’<strong>icona a forma di ingranaggio</strong> che ti permette di accedere alle <strong>Impostazioni</strong> del telefono. Ti sarà facile individuare la voce <strong>Bluetooth</strong> subito sotto la dicitura Wi-Fi, quindi fai tap <strong>su di essa</strong> e, nella schermata successiva, attiva il Bluetooth facendo tap sulla levetta.</p><p data-w="40" data-c="1615">Esattamente come per l’accoppiamento su Android, attiva la modalità di associazione sul tuo Canta Tu tenendo premuto il pulsante <strong>Bluetooth</strong>, finché la luce <strong>LED</strong> non inizia a lampeggiare. Possono essere necessari tra i <strong>3</strong> e i <strong>7</strong> secondi affinché l’apparecchio sia rilevabile.</p><p data-w="41" data-c="1656">Adesso torna sul tuo <strong>iPhone</strong> e apri nuovamente la sezione <strong>Impostazioni</strong> facendo tap sull’<strong>icona a forma di ingranaggio</strong>. Troverai la lista dei dispositivi disponibili sfiorando la voce <strong>Bluetooth</strong>, grazie alla quale ti sarà possibile consultare l’elenco delle connessioni nelle vicinanze.</p><p data-w="49" data-c="1705">Individua il <strong>nome</strong> del tuo Canta Tu e fai tap <strong>su di esso</strong>. Noterai che l’accoppiamento è in corso grazie a un’<strong>icona che gira</strong> in prossimità del dispositivo selezionato. Una volta collegato, dovresti vedere un <strong>segno di spunta</strong> o la dicitura <strong>Connesso</strong>, se tutto è stato eseguito correttamente.</p><p data-w="54" data-c="1759">Anche per gli utenti <a href="https://www.aranzulla.it/app-per-scaricare-musica-iphone-989898.html">iPhone</a>, se il tuo <strong>Canta Tu</strong> supporta il Wi-Fi, puoi approfittare di questa funzione per una connessione più stabile e per accedere a funzionalità avanzate. Vai alle <strong>impostazioni Wi-Fi</strong> del tuo Canta Tu, come indicato nel capitolo precedente e seleziona la tua <strong>rete</strong> domestica, poi digita la <strong>password</strong> per connetterti.</p><p data-w="90" data-c="1849">Il Canta Tu è compatibile con <a href="https://www.aranzulla.it/come-funziona-apple-music-1037560.html">Apple Music</a> e ti sarà possibile utilizzare <a href="https://www.aranzulla.it/come-attivare-airplay-1165042.html">AirPlay</a> per distribuire i tuoi contenuti direttamente sull’apparecchio. La procedura è molto semplice e non devi fare altro che avviare <strong>il brano</strong> o <strong>la playlist</strong> da riprodurre, effettuare uno swipe dall’alto sul display del tuo <strong>iPhone</strong> e fare tap sull’<strong>icona con dei cerchi concentrici</strong>. Da qui dovresti rilevare la voce <em>Canta Tu — Nome modello</em> nell’elenco dei dispositivi disponibili, pertanto ti basta fare tap <strong>su di essa</strong> e la riproduzione partirà in men che non si dica.</p><p data-w="56" data-c="1905">Anche per i possessori di iPhone è possibile sfruttare l’ingresso Audio IN, nel caso del modello Canta Tu Pro. Grazie a un <strong>cavo AUX per iPhone</strong> o a un <strong>adattatore Lightning/USB-C a jack</strong> (se previsto dal modello in uso), potrai registrare le esibizioni dei tuoi amici oppure riprodurre le tracce audio presenti sul tuo dispositivo.</p><section data-w="15" data-c="1920">
<a href="https://www.amazon.it/dp/B0823QLZN5?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1619081%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41YdUMSTLTL._SL75_.jpg"></span><div class="productData"><h5>LcueGuk Cavo Aux [Certificato MFi], Cavo Lightning Jack, Cavo Audio pe...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="15" data-c="1935">
<a href="https://www.amazon.it/dp/B07JLGQCDH?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1619081%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31yimDJVHvL._SL75_.jpg"></span><div class="productData"><h5>Cavo Aux per iPhone, Cavo Audio Ausiliario Compatibile con il Telefono...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="19" data-c="1954">
<a href="https://www.amazon.it/dp/B0CPDM6Q4J?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1619081%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/314YCPTys5L._SL75_.jpg"></span><div class="productData"><h5>cavo aux usb c a 3.5mm Jack cavo audio 1m,Per audio per auto, altoparl...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="16" data-c="1970">
<a href="https://www.amazon.it/dp/B0BLNN9YBS?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1619081%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41i+DRLG7IL._SL75_.jpg"></span><div class="productData"><h5>Adattatore USB C a Jack per Cuffie 3.5 mm,Adattatore USB Type-C Connet...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="19" data-c="1989"><em>In qualità di affiliati Amazon, riceviamo un guadagno dagli acquisti idonei effettuati tramite i link presenti sul nostro sito.</em></p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>