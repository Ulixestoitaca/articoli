<header id="pageContentHead"><h1>Come usare il telefono come microfono</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="85" data-c="85">Il <strong>microfono</strong> integrato nella webcam del tuo computer ha smesso di funzionare e, avendo bisogno di comunicare o registrare una presentazione a breve, hai pensato di “mettere una pezza” alla situazione utilizzando il tuo telefono come microfono esterno? È una buona ideale. Per tua fortuna si può mettere in pratica in maniera abbastanza semplice: basta installare delle app giuste e, nel giro di pochi minuti, il gioco è fatto (seppur, come facilmente intuibili, i risultati ottenuti non saranno paragonabili a quelli garantiti da microfoni professionali).</p><p data-w="57" data-c="142">Se vuoi saperne di più, nei prossimi paragrafi di questa guida posso spiegarti <strong>come usare il telefono come microfono</strong>, consigliandoti alcune delle migliori applicazioni che permettono di ottenere questo risultato e illustrandoti in dettaglio il loro funzionamento. Ti assicuro che ce ne sono di valide sia per Android che per iPhone, per Windows così come per macOS.</p><p data-w="50" data-c="192">Non ti resta, dunque, che metterti bello comodo, prenderti un po’ di tempo libero e mettere in pratica le indicazioni più adatte ai dispositivi in tuo possesso. Detto questo, non mi resta altro da fare, se non augurarti buona lettura e farti un grosso in bocca al lupo per tutto!</p><div id="ad-in-article-0" class="banner"></div><h2 data-w="1" data-c="193">Indice</h2><ul data-w="25" data-c="218"><li><a href="#chapter1">Come usare il telefono come microfono per PC</a><ul><li><a href="#chapter2">Windows</a></li><li><a href="#chapter3">macOS</a></li><li><a href="#chapter4">Come usare il telefono come microfono su Meet</a></li></ul></li><li><a href="#chapter5">Come usare il telefono come microfono PS4</a></li></ul><p data-w="0" data-c="218"><a name="chapter1"></a></p><h2 data-w="8" data-c="226">Come usare il telefono come microfono per PC</h2><p data-w="25" data-c="251">Andiamo subito al sodo e vediamo <strong>come usare il telefono come microfono per PC</strong> sfruttando alcune applicazioni adatte allo scopo. Trovi spiegato tutto qui sotto.</p><p data-w="0" data-c="251"><a name="chapter2"></a></p><h3 data-w="1" data-c="252">Windows</h3><p data-w="0" data-c="252"><img fetchpriority="high" decoding="async" class="alignnone size-full wp-image-1223695" src="https://www.aranzulla.it/wp-content/contenuti/2020/08/98943494.jpg" alt="WO Mic" width="610" height="371"></p><p data-w="79" data-c="331">Se hai un <strong>PC Windows</strong>, ti suggerisco di provare <strong>WO Mic</strong>: un software compatibile con tutte le principali versioni del sistema operativo Microsoft e che permette di trasformare il proprio smartphone Android o il proprio iPhone in un vero e proprio microfono esterno in maniera completamente gratuita. Ti segnalo, comunque, la possibilità di sottoscrivere un abbonamento da 0,99 euro/mese che permette di usare l’app senza pubblicità e accedere a funzioni avanzate (come la possibilità di regolare il volume d’ingresso).</p><p data-w="62" data-c="393">La prima cosa che devi fare per avvalertene è <strong>scaricare il client desktop di WO Mic</strong> sul tuo PC: per riuscirci, recati su <a href="https://wolicheng.com/womic/" rel="nofollow" target="_blank">questa pagina</a> e clicca sul link <strong>WO Mic Client for Windows</strong>. A scaricamento completato, apri il <strong>file .exe</strong> che hai ottenuto e completa il setup cliccando sui bottoni <strong>Sì</strong>, <strong>OK</strong>, <strong>Next</strong> (per due volte di seguito), <strong>Install</strong> e <strong>Finish</strong>.</p><p data-w="54" data-c="447">Successivamente, dal sito di WO Mic, scarica anche i driver necessari per far funzionare correttamente il client. Clicca, quindi, sul link <strong>WO Mic device driver for Windows</strong> e attendi il termine del download. In seguito, apri il <strong>file .exe</strong> che hai ottenuto e clicca sui pulsanti <strong>Sì</strong>, <strong>Install</strong> e <strong>Close</strong>, per concludere il setup.</p><p data-w="63" data-c="510">Adesso, avvia WO Mic sul tuo PC, facendo doppio clic sulla sua icona presente sul desktop, e apri il menu <strong>Connection &gt; Connect</strong>. Tramite la barra laterale posta sulla sinistra, seleziona poi la tipologia di connessione che intendi effettuare tra telefono e PC: <strong>Bluetooth</strong>, <strong>USB</strong>, <strong>Wi-Fi</strong> o <strong>Wi-Fi Direct</strong>. Tieni conto che se devi collegare un iPhone, puoi effettuare il collegamento esclusivamente via Wi-Fi.</p><p data-w="0" data-c="510"><img decoding="async" class="alignnone size-full wp-image-1223698" src="https://www.aranzulla.it/wp-content/contenuti/2020/08/fbf7a6d2.jpg" alt="WO Mic client" width="610" height="301"></p><p data-w="53" data-c="563">Provvedi ora a installare l’app ufficiale di WO Mic su <a href="https://play.google.com/store/apps/details?id=com.wo.voice2&amp;hl=it" rel="nofollow" target="_blank">Android</a> (se hai un device senza Play Store, puoi scaricare il <a href="https://www.aranzulla.it/come-aprire-file-apk-933065.html">file APK</a> dal <a href="https://wolicheng.com/womic/" rel="nofollow" target="_blank">sito di WO Mic</a>) o <a href="https://apps.apple.com/it/app/wo-mic/id1260978417" rel="nofollow" target="_blank">iPhone</a>. Dopo aver installato e avviato l’app, pigia dunque sui pulsanti <strong>No, see ADSL that are less relevant</strong> e <strong>Agree</strong> e procedi come segue.</p><p data-w="48" data-c="611">Ora, se hai un dispositivo <strong>Android</strong>, fai tap sull’icona della <strong>rotellina</strong> collocata in alto a destra, quindi sulla voce <strong>Transport</strong> e scegli la modalità di collegamento al PC (es. <strong>Wi-Fi</strong>). Torna poi nella schermata principale dell’app e premi sul bottone ▶︎, in alto a destra, per stabilire il collegamento.</p><p data-w="18" data-c="629">Se hai un <strong>iPhone</strong>, invece, pigia sul pulsante <strong>Start</strong> (in basso a destra) per raggiungere lo stesso risultato.</p><p data-w="0" data-c="629"><img decoding="async" class="alignnone size-full wp-image-1223701" src="https://www.aranzulla.it/wp-content/contenuti/2020/08/292c586c.jpg" alt="WO Mic" width="610" height="662"></p><p data-w="48" data-c="677">Successivamente, ritorna sul client desktop di WO Mic e, dopo aver selezionato la modalità di collegamento di tuo interesse (nel nostro esempio <strong>Wi-Fi</strong>), specifica nell’apposito campo di testo l’<strong>indirizzo IP</strong> visualizzato sul display del telefono. Clicca, dunque, sul bottone <strong>Connect</strong> e attendi che il collegamento venga stabilito.</p><p data-w="59" data-c="736">Se hai un dispositivo Android e hai deciso di collegarlo <strong>via USB</strong>, visto che in questo caso la qualità audio sarà migliore e scongiurerai eventuali lag e problemi vari, devi assicurarti di aver scaricato sul PC i driver forniti dal produttore del tuo smartphone (se non l’hai fatto, prova a <a href="https://www.aranzulla.it/come-cercare-su-google-985070.html">cercarli su Google</a> e scaricali dal sito del produttore).</p><p data-w="52" data-c="788">Inoltre, sul dispositivo Android in tuo possesso, recati nel menu <strong>Impostazioni &gt; Opzioni sviluppatore</strong> e sposta su <strong>ON</strong> l’interruttore situato accanto alla voce <strong>Debug USB</strong> (se non vedi la dicitura in questione, recati nel menu <strong>Impostazioni &gt; Info sul dispositivo</strong> e premi ripetutamente sul <strong>numero build</strong> feniche non compare il messaggio “Sei uno sviluppatore”).</p><p data-w="0" data-c="788"><img loading="lazy" decoding="async" class="alignnone size-full wp-image-1223703" src="https://www.aranzulla.it/wp-content/contenuti/2020/08/1b12db3c.jpg" alt="Debuggano USB Android" width="610" height="664"></p><p data-w="50" data-c="838">In seguito, collega lo smartphone al PC tramite il <strong>cavo USB</strong> (prima di avviare l’app di WO Mic) e, dopo aver selezionato tale modalità di collegamento fisico, scegli l’opzione adatta dal client desktop (tramite la procedura vista poc’anzi), clicca sul bottone <strong>Connect</strong> presente su quest’ultimo e il gioco è fatto.</p><p data-w="47" data-c="885">Una volta stabilito il collegamento tra il microfono del tuo dispositivo e il computer mediante WO Mic, potrai usare lo smartphone come microfono selezionando <strong>Microphone (WO Mic Device)</strong> dalle <strong>impostazioni</strong> del programma di tuo interesse (che sia un software di registrazione audio, un programma di videocall, etc.).</p><p data-w="20" data-c="905">Quando dovrai interrompere il collegamento, potrai farlo semplicemente cliccando sul pulsante <strong>Stop</strong> (l’icona del <strong>quadrato</strong>) collocato in alto a destra.</p><p data-w="0" data-c="905"><a name="chapter3"></a></p><h3 data-w="1" data-c="906">macOS</h3><p data-w="0" data-c="906"><img loading="lazy" decoding="async" src="https://www.aranzulla.it/wp-content/contenuti/2020/08/ea850fcf95a0a02d.jpg" alt="macOS" width="610" height="404" class="alignnone size-full wp-image-1223766"></p><p data-w="48" data-c="954">Hai un <strong>Mac</strong>? In tal caso non puoi avvalerti delle soluzioni illustrate in precedenza ma puoi sfruttare una funzione di sistema, introdotta in <a href="https://www.aranzulla.it/come-installare-macos-sierra-965529.html">macOS Sierra</a>, mediante la quale è possibile usare l’iPhone come sorgente audio in diverse applicazioni, come quelle dedicate alla registrazione vocale, quelle per videochiamate, etc.</p><p data-w="79" data-c="1033">Per procedere in tal senso, la prima cosa che devi fare è collegare l’iPhone al Mac, usando il cavo da Lighning-USB in dotazione. Sul Mac apri quindi l’applicazione <strong>Configurazione MIDI Audio</strong>, (l’icona del pianoforte che dovrebbe trovarsi nella sottocartella <strong>Utility</strong>, presente nella cartella <strong>Applicazioni</strong>). Nella barra laterale a sinistra della finestra apertasi comparirà l’<strong>icona dell’iPhone</strong>: clicca, dunque, sul pulsante <strong>Abilita</strong> annesso a quest’ultima e seleziona la voce <strong>Autorizza</strong> comparsa sull’iPhone e inserisci il <strong>codice di sblocco</strong> del dispositivo.</p><p data-w="0" data-c="1033"><img loading="lazy" decoding="async" class="alignnone size-full wp-image-1223728" src="https://www.aranzulla.it/wp-content/contenuti/2020/08/74537381.jpg" alt="Audio Midi" width="610" height="322"></p><p data-w="73" data-c="1106">Ora devi a installare un’app microfono sul tuo <strong>iPhone</strong>. Ti consiglio di usare <a href="https://apps.apple.com/it/app/microphone-free-vonbruno/id1070812067" rel="nofollow" target="_blank"><strong>Microphone Live</strong></a> che funziona alquanto bene, almeno dai test che ho avuto modo di eseguire per la stesura di questo articolo. Dopo averla installata e avviata, concedile il permesso di accedere al microfono del tuo “melafonino”, premendo il bottone <strong>OK</strong>. Dopodiché premi sul pulsante <strong>No output</strong> e assicurati che sia selezionata l’opzione <strong>Connettore dock</strong> nel riquadro apertosi (altrimenti fallo tu).</p><p data-w="49" data-c="1155">Successivamente, sul <strong>Mac</strong>, recati in <strong>Preferenze di Sistema</strong> (l’icona grigia degli <strong>ingranaggi</strong> posta nel <strong>Dock</strong> e nel <strong>Launchpad</strong>) e, dopo aver cliccato sulla voce <strong>Suono</strong>, scegli il tuo <strong>iPhone</strong> come sorgente audio. Successivamente, nell’app <strong>Micrpohone Live</strong>, premi il pulsante <strong>ON</strong> (che deve diventare rosso) per attivare il microfono dell’iPhone.</p><p data-w="0" data-c="1155"><img loading="lazy" decoding="async" class="alignnone size-full wp-image-1223721" src="https://www.aranzulla.it/wp-content/contenuti/2020/08/be5d4cf8.jpg" alt="Microphone Live" width="610" height="542"></p><p data-w="38" data-c="1193">Così facendo, ti basterà selezionare la dicitura <strong>iPhone</strong> dal programma in uso sul Mac relativo alla cattura della tua voce (che si tratti di un programma di registrazione audio, di un programma di videoconferenze o altro). Semplice, vero?</p><p data-w="0" data-c="1193"><a name="chapter4"></a></p><h3 data-w="8" data-c="1201">Come usare il telefono come microfono su Meet</h3><p data-w="0" data-c="1201"><img loading="lazy" decoding="async" class="alignnone size-full wp-image-1223737" src="https://www.aranzulla.it/wp-content/contenuti/2020/08/a2b35ac1.jpg" alt="Meet" width="610" height="299"></p><p data-w="46" data-c="1247">Sei giunto su questa guida con l’obiettivo di <strong>usare il telefono come microfono su Meet</strong>? Beh, in questo caso ti basta seguire le istruzioni che ti ho dato prima per collegare il telefono al PC e poi, su Meet, selezionare la sorgente audio che intendi utilizzare.</p><p data-w="31" data-c="1278">Dopo <a href="https://www.aranzulla.it/come-funziona-google-meet-1210067.html">essere entrato in una chiamata su Meet</a>, clicca dunque sul simbolo ⋮ (in basso a destra), seleziona la voce <strong>Impostazioni</strong> dal menu che si apre e fai clic sulla scheda <strong>Audio</strong>.</p><p data-w="34" data-c="1312">Dal menu <strong>Microfono</strong>, seleziona dunque la sorgente di input di tuo interesse (es. <strong>WO Mic Device</strong>, <strong>iPhone</strong>, etc) e clicca sulla voce <strong>Fine</strong> (in basso a destra) per impostare il tuo smartphone come microfono.</p><p data-w="0" data-c="1312"><a name="chapter5"></a></p><h2 data-w="7" data-c="1319">Come usare il telefono come microfono PS4</h2><p data-w="0" data-c="1319"><img loading="lazy" decoding="async" class="alignnone size-full wp-image-1223739" src="https://www.aranzulla.it/wp-content/contenuti/2020/08/599d29.jpg" alt="PS4 Remote Controller" width="610" height="457"></p><p data-w="49" data-c="1368">Ti stai chiedendo se è possibile <strong>usare il telefono come microfono PS4</strong>? Ma certo che sì: basta sfruttare la funzione apposita disponibile nell’app <strong>PS4 Remote Play</strong>, che permette di adoperare il proprio dispositivo mobile come controller, offrendo dunque anche la possibilità di usare il microfono integrato come ingresso audio.</p><p data-w="61" data-c="1429">Per procedere, dopo aver installato e avviato l’app PS4 Remote Play sul tuo dispositivo <a href="https://play.google.com/store/apps/details?id=com.playstation.remoteplay&amp;hl=it" rel="nofollow" target="_blank">Android</a> o <a href="https://apps.apple.com/it/app/ps4-remote-play/id1436192460" rel="nofollow" target="_blank">iOS</a>, premi sul bottone azzurro <strong>Avvia</strong> e su <strong>Conferma</strong> e <strong>Continua</strong>. Se non l’hai già fatto accedi al tuo account PlayStation nella pagina apertasi nel <a href="https://www.aranzulla.it/che-cose-il-browser-1029113.html">browser</a>, assicurati di aver eseguito l’<a href="https://www.aranzulla.it/come-accedere-a-playstation-network-1049295.html">accesso all’account PSN</a> sulla console e che questa sia impostata come sistema PlayStation primario.</p><p data-w="62" data-c="1491">Dopodiché premi sui pulsanti <strong>Avanti</strong> e <strong>OK</strong> sul telefono. Una volta stabilito il collegamento tra il dispositivo e la console, tocca l’icona del <strong>microfono</strong> (in basso a sinistra), accorda all’app il permesso per accedere al microfono del device in uso e il gioco è fatto. A partire da questo momento, l’audio verrà catturato dallo smartphone che hai collegato alla PS4. Comodo, vero?</p><p data-w="25" data-c="1516">In caso di problemi o se qualche passaggio non ti è chiaro, consulta la mia guida su <a href="https://www.aranzulla.it/come-giocare-alla-play-sul-telefono-1201099.html">come usare il PS4 Remote Play da smartphone</a>.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>