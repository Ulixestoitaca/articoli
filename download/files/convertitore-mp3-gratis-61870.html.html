<header id="pageContentHead"><h1>Convertitore MP3 gratis</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="87" data-c="87">Hai provato a copiare alcune canzoni salvate sul disco fisso del computer sul tuo smartphone, ma non riesci a riprodurle? Dev’essere un problema di compatibilità relativo al formato dei file. La soluzione migliore, in questi casi, è rivolgersi a un bel <strong>convertitore MP3 gratis</strong> e dargli “in pasto” tutti i brani che non sei in grado di ascoltare sul tuo dispositivo, in modo da trasformarli in MP3 ovvero la tipologia di file audio più diffusa al mondo, supportata praticamente da qualsiasi device. In che modo? Scopriamolo subito.</p><p data-w="67" data-c="154">Qui sotto trovi i nomi di alcuni tool per convertire musica su Windows, macOS e Linux, oltre che direttamente online e su smartphone e tablet con Android e iOS/iPadOS, e tutte le indicazioni necessarie per sfruttarli al meglio. Inoltre, puoi usarli non solo per trasformare i tuoi file audio in MP3, ma anche per convertire il formato in questione in una delle tante altre tipologie supportate.</p><p data-w="108" data-c="262">È molto più facile di quanto tu possa immaginare, senza contare che la qualità dei brani che riuscirai a ottenere sarà senza dubbio alcuno soddisfacente (sebbene le conversioni comportino sempre una piccola perdita in termini di “limpidezza” del suono). In linea di massima, se non vuoi ridurre troppo la qualità dei tuoi brani cerca di impostare un bitrate di almeno 192 kbps, meglio ancora se puoi impostarne uno di 256 kbps o 320 kbps, ma naturalmente tieni in considerazione la qualità di partenza: convertendo un brano codificato a 192 kbps in uno codificato a 320 kbps — stanne certo — non ne aumenterai in alcun modo la qualità, otterrai solo un file inutilmente più pesante!</p><div id="ad-in-article-0" class="banner"></div><h2 data-w="1" data-c="263">Indice</h2><ul data-w="50" data-c="313"><li><a href="#chapter1">Convertitore MP3 gratis per PC e Mac</a><ul><li><a href="#sub-chapter1">fre:ac (Windows/macOS/Linux)</a></li><li><a href="#sub-chapter2">Switch — Convertitore di Formati Audio (Windows/macOS)</a></li><li><a href="#sub-chapter3">Altri convertitori MP3 gratis per PC e Mac</a></li></ul></li><li><a href="#chapter2">Convertitore MP3 gratis online</a><ul><li><a href="#sub-chapter4">Convertio</a></li><li><a href="#sub-chapter5">Altri convertitori MP3 gratis online</a></li></ul></li><li><a href="#chapter3">Convertitore MP3 per smartphone e tablet</a><ul><li><a href="#sub-chapter6">Audio Converter (Android)</a></li><li><a href="#sub-chapter7">Convertitore Audio (iOS/iPadOS)</a></li></ul></li></ul><p data-w="0" data-c="313"><a name="chapter1"></a></p><h2 data-w="7" data-c="320">Convertitore MP3 gratis per PC e Mac</h2><p data-w="44" data-c="364">Tanto per cominciare, andiamo a scoprire a quale <strong>convertitore MP3 gratis per PC e Mac</strong> puoi valutare di affidarti, ovvero quali sono le soluzioni per <strong>Windows</strong>, <strong>macOS</strong> e <strong>Linux</strong> che, a mio modesto avviso, offrono maggiori performance e affidabilità. Le trovi segnalate di seguito.</p><p data-w="0" data-c="364"><a name="sub-chapter1"></a></p><h3 data-w="5" data-c="369">fre:ac (Windows/macOS/Linux)</h3><p data-w="0" data-c="369"><img fetchpriority="high" decoding="async" class="alignnone size-full wp-image-1689374" src="https://www.aranzulla.it/wp-content/contenuti/2020/04/ca93f47.jpg" alt="fre:ac" width="610" height="459"></p><p data-w="69" data-c="438">Il primo <strong>convertitore MP3 gratis</strong> di cui desidero parlarti è <strong>fre:ac</strong>. È totalmente a costo zero, open source ed è compatibile con Windows, macOS e Linux. Inoltre, è molto affidabile e veloce. Mi chiedi quali formati di file supporta? L’ MP3, ma anche tutti gli altri maggiormente diffusi, quali: M4A, WMA, OGG, FLAC, AAC, WAV e Bonk. Insomma, provalo subito e vedrai che non te ne pentirai.</p><p data-w="56" data-c="494">Per scaricare e installare fre:ac sul tuo computer, se cerchi un <strong>convertitore MP3 gratis Italiano per Windows 10</strong>, ovvero se stai usando <strong>Windows 10 o versioni successive</strong> (es. <a href="https://www.aranzulla.it/come-scaricare-windows-11-1304230.html"><strong>Windows 11</strong></a>), accedi alla <a href="https://apps.microsoft.com/detail/9p1xd8zqj7jd?hl=it-IT&amp;gl=IT" rel="nofollow" target="_blank">relativa sezione del Microsoft Store</a>, fai clic sul tasto <strong>Ottieni</strong> e apri l’applicazione selezionando il <strong>collegamento</strong> apposito che è stato aggiunto al <strong>menu Start</strong> del sistema.</p><p data-w="110" data-c="604">Se, invece, cerchi un <strong>convertitore MP3 gratis Italiano per Windows 7</strong>, ovvero se usi una <strong>versione di Windows meno recente</strong> o in alternativa a come già descritto, visita il <a href="http://www.freac.org/" rel="nofollow" target="_blank">sito Web del programma</a>, seleziona la voce <strong>Downloads</strong> dalla barra laterale di sinistra, scorri fino alla sezione <strong>fre:ac is also available as a binary .zip package</strong> e seleziona il collegamento accanto alla voce <strong>x86 (64 bit)</strong> o alla voce <strong>‌ x86 (32 bit)</strong>, a seconda se usi un <a href="https://www.aranzulla.it/come-vedere-se-il-pc-e-32-o-64-bit-1050790.html">sistema operativo a 64 o 32 bit</a>, in maniera tale da ottenere la versione no-install del programma, che puoi usare estraendo il <strong>file ZIP</strong> ottenuto in una cartella a piacere e aprendo l’eseguibile <strong><span class="skimlinks-unlinked">freac.exe</span></strong> al suo interno.</p><p data-w="116" data-c="720">Se stai usando <strong>macOS</strong>, invece, recati sul sito Internet di fre:ac, fai clic sul collegamento accanto alla voce <strong>Intel and Apple Silicon Macs</strong> se usi un <a href="https://www.aranzulla.it/quale-mac-comprare-362719.html">Mac</a> con chip Apple (es. M3) o su quella <strong>Intel and PowerPC Macs, macOS 10.5 or later</strong> in tutti gli altri casi. A download avvenuto, apri il <strong>file DMG</strong> ottenuto e trascina l’<strong>icona</strong> di fre:ac nella cartella <strong>Applicazioni</strong> del computer, fai <strong>clic destro</strong> su di essa, seleziona la voce <strong>Apri</strong> dal menu contestuale e premi sul tasto <strong>Apri</strong> nella finestra mostrata sullo schermo, per avviare l’applicazione andando però ad aggirare le limitazioni di Apple imposte contro gli sviluppatori non autorizzati (operazione che va effettuata solo al primo avvio).</p><p data-w="44" data-c="764">Quando visualizzi la finestra del programma sullo schermo, chiudi il messaggio di <strong>presentazione</strong> che vedi comparire, clicca sulla <strong>freccia</strong> accanto al tasto <strong>▶︎</strong> sulla barra degli strumenti in alto e seleziona la voce <strong>Lame MP3 Encoder</strong> dal menu proposto per impostare il formato di output.</p><p data-w="32" data-c="796">Dopo aver compiuto i passaggi di cui sopra, clicca sull’icona dell’<strong>ingranaggio</strong> che si trova sempre sulla barra degli strumenti di fre:ac e definisci come ritieni più opportuno la qualità audio.</p><p data-w="38" data-c="834">In conclusione, clicca sull’icona del <strong>foglio bianco</strong> in alto a sinistra per selezionare i file audio da convertire, oppure trascinali direttamente nella finestra di fre:ac, premi sul tasto <strong>▶︎</strong> e aspetta che la procedura di conversione venga ultimata.</p><p data-w="32" data-c="866">Per impostazione predefinita i file di output vengono salvati nella cartella <strong>Musica</strong> del computer, ma se lo preferisci puoi impostare un percorso differente premendo preventivamente sul tasto <strong>Sfoglia</strong> in basso a destra.</p><p data-w="0" data-c="866"><a name="sub-chapter2"></a></p><h3 data-w="7" data-c="873">Switch — Convertitore di Formati Audio (Windows/macOS)</h3><p data-w="0" data-c="873"><img decoding="async" class="alignnone size-full wp-image-1689781" src="https://www.aranzulla.it/wp-content/contenuti/2020/02/ca4038f7.jpg" alt="Switch Audio File Converter" width="610" height="297"></p><p data-w="80" data-c="953">Se cerchi un <strong>convertitore MP3 gratis in Italiano</strong> altamente efficiente, puoi altresì rivolgerti a <strong>Switch — Convertitore di Formati Audio</strong>. È un software fruibile sia su Windows che su macOS, completamente a costo zero e molto semplice da adoperare. Permette di convertire i brani selezionati, ma anche di effettuare semplici operazioni di editing. Da notare che esiste anche in versione Pro a pagamento (con costi a partire da 3,88 dollari/mese) che consente di fruire di un numero ancora maggiore di funzioni.</p><p data-w="25" data-c="978">Per effettuare il download di Switch — Convertitore di Formati Audio sul tuo computer, visita il <a href="https://www.nch.com.au/switch/it/index.html" rel="nofollow" target="_blank">relativo sito Web</a> e fai clic sul tasto <strong>Scarica ora</strong>.</p><p data-w="79" data-c="1057">A download avvenuto, se stai usando <strong>Windows</strong>, apri il <strong>file EXE</strong> ottenuto e premi sul tasto <strong>Sì</strong> nella finestra comparsa sul desktop, seleziona la voce <strong>Accetto le condizioni di licenza</strong> e clicca sul tasto <strong>Avanti</strong>, dopodiché premi su quello <strong>Saltare tutti</strong> per evitare l’installazione di software extra, dunque attendi che risulti visibile la finestra di Switch — Convertitore di Formati Audio. Se non si apre in automatico, provvedi tu facendo clic sul <strong>collegamento</strong> apposito aggiunto nel <strong>menu Start</strong> del sistema.</p><p data-w="120" data-c="1177">Se stai usando <strong>macOS</strong>, invece, estrai in una cartella a piacere il <strong>file ZIP</strong> ottenuto, apri il <strong>file DMG</strong> contenuto al suo interno, fai clic sul tasto <strong>Accetto</strong> nella finestra che vedi comparire e trascina l’<strong>icona</strong> del programma nella cartella <strong>Applicazioni</strong> del Mac, dopodiché facci <strong>clic destro</strong> sopra e seleziona la voce <strong>Apri</strong> dal menu che compare, dunque premi sul bottone <strong>Apri</strong> nella finestra mostrata sulla scrivania, in maniera tale da avviare Switch — Convertitore di Formati Audio andando però ad aggirare le limitazioni applicate da Apple verso gli sviluppatori non certificati (operazione che va eseguita solo al primo avvio). Quando poi vedi comparire la schermata che ti invita a usare programmi extra, premi sul tasto <strong>Saltare tutti</strong> per rifiutare.</p><p data-w="35" data-c="1212">Ora che è visibile la schermata principale del programma, clicca sul tasto <strong>Aggiungi file</strong> in alto a sinistra e seleziona i file audio che sei interessato a trasformare in MP3, oppure trascinali direttamente sulla finestra.</p><p data-w="26" data-c="1238">In seguito, seleziona l’opzione <strong>.mp3</strong> dal menu a tendina <strong>Formato</strong> in basso a sinistra e premi sul tasto <strong>Opzioni</strong> adiacente se vuoi regolare bitrate, codifica ecc.</p><p data-w="19" data-c="1257">In conclusione, premi sul tasto <strong>Converti</strong> in basso a destra e attendi che il processo di conversione venga completato.</p><p data-w="43" data-c="1300">Per impostazione predefinita i file di output vengono salvati nella cartella <strong>Musica</strong> del computer, ma puoi cambiare il percorso premendo sul tasto <strong>Sfoglia</strong> accanto al menu <strong>Salva in</strong> che trovi sempre nella parte in basso della finestra di Switch — Convertitore di Formati Audio.</p><p data-w="0" data-c="1300"><a name="sub-chapter3"></a></p><h3 data-w="8" data-c="1308">Altri convertitori MP3 gratis per PC e Mac</h3><p data-w="0" data-c="1308"><img decoding="async" class="alignnone wp-image-1472444" src="https://www.aranzulla.it/wp-content/contenuti/2012/11/aa928c05.jpg" alt="MacBook musica" width="610" height="375"></p><p data-w="35" data-c="1343">Nel caso in cui quanto ti ho già proposto non ti avesse del tutto convinto, puoi decidere di usare <strong>altre soluzioni</strong> appartenenti alla categoria dei convertitori audio per MP3, come quelle che trovi nell’elenco sottostante.</p><ul data-w="177" data-c="1520"><li><strong>VLC</strong> (<a href="http://www.videolan.org/vlc/#download" rel="nofollow" target="_blank">Windows/macOS/Linux</a>) — è un celebre player multimediale gratuito al 100%, open source e multipiattaforma che permette non solo di riprodurre qualsiasi formato audio e video senza dover ricorrere all’uso di codec esterni, ma anche di convertire i file che gli vengono dati “in pasto”, pertanto può essere considerato un ottimo <strong>convertitore MP3 gratis per PC</strong> e un valido <strong>convertitore MP3 gratis per Mac</strong>. file. Per maggiori dettagli in merito al funzionamento del software, puoi leggere il mio <a href="https://www.aranzulla.it/vlc-media-player-download-39437.html">tutorial dedicato specificamente ad esso</a>.</li><li><strong>MediaHuman Audio Converter</strong> (<a href="https://www.mediahuman.com/it/audio-converter/" rel="nofollow" target="_blank">Windows/macOS/Linux</a>) — software a costo zero compatibile con Windows, macOS e Linux, il quale consente di convertire i principali formati audio, oltre che di estrarre le tracce dai video. Offre anche la suddivisone delle tracce per file CUE e lavora in batch. Meglio di così?</li><li><strong>Sound Converter</strong> (<a href="https://apps.microsoft.com/detail/9nblggh67r2m?hl=it-IT&amp;gl=IT" rel="nofollow" target="_blank">Windows</a>) — è indubbiamente una valida soluzione se cerchi un convertitore MP3 gratis per Windows 10 e successivi. Si tratta, infatti, di un’applicazione che permette di convertire facilmente i più diffusi formati audio, consentendo altresì di intervenire sulla qualità finale. È completamente a costo zero.</li></ul><p data-w="0" data-c="1520"><a name="chapter2"></a></p><h2 data-w="4" data-c="1524">Convertitore MP3 gratis online</h2><p data-w="48" data-c="1572">Se non vuoi o non puoi scaricare e installare nuovi software sul tuo computer, valuta di usare un <strong>convertitore MP3 gratis online</strong>, accessibile direttamente dalla finestra del <a href="https://www.aranzulla.it/che-cose-il-browser-1029113.html"><strong>browser</strong></a>. Se la cosa ti interessa, trovi segnalati proprio qui sotto quelli che secondo me faresti bene a prendere in considerazione.</p><p data-w="0" data-c="1572"><a name="sub-chapter4"></a></p><h3 data-w="1" data-c="1573">Convertio</h3><p data-w="0" data-c="1573"><img loading="lazy" decoding="async" class="alignnone size-full wp-image-1689749" src="https://www.aranzulla.it/wp-content/contenuti/2020/02/e2105108.jpg" alt="Convertio" width="610" height="412"></p><p data-w="80" data-c="1653"><strong>Convertio</strong> è un valido convertitore generico di file online, offrendo supporto a oltre 300 formati differenti, che puoi adoperare con successo anche per trasformare i tuoi file audio in brani in formato MP3. Va tuttavia tenuto conto del fatto che si possono caricare elementi aventi una dimensione massima di 100 MB. È gratis e la creazione di un account non costituisce un obbligo, ma sottoscrivendo l’abbonamento a pagamento al servizio (con costi a partire da 9,99 dollari/mese) è possibile sbloccare funzioni extra.</p><p data-w="50" data-c="1703">Per poterti servire di Convertio, recati sul <a href="https://convertio.co/it/" rel="nofollow" target="_blank">relativo sito Web</a>, premi sul tasto <strong>Scegli file</strong> e seleziona il file audio relativamente a cui vuoi andare ad agire, oppure trascinalo direttamente nella finestra del browser. In alternativa, puoi selezionare il file audio da <a href="https://www.aranzulla.it/come-utilizzare-dropbox-27938.html"><strong>Dropbox</strong></a> o <a href="https://www.aranzulla.it/come-funziona-google-drive-1010328.html"><strong>Google Drive</strong></a> premendo sulle icone apposite.</p><p data-w="42" data-c="1745">A questo punto, seleziona dal menu <strong>in</strong> che trovi accanto al nome del file caricato l’opzione <strong>MP3</strong> per impostare il formato di output. Se hai necessità di regolare bitrate e altri parametri, clicca sull’icona dell’<strong>ingranaggio</strong> e intervieni dalla schermata che segue.</p><p data-w="23" data-c="1768">Per concludere, premi sul tasto <strong>Converti</strong> e aspetta la fine della conversione, dopodiché procedi con il download dell’MP3 restituito premendo sul tasto <strong>Scarica</strong>.</p><p data-w="0" data-c="1768"><a name="sub-chapter5"></a></p><h3 data-w="5" data-c="1773">Altri convertitori MP3 gratis online</h3><p data-w="0" data-c="1773"><img loading="lazy" decoding="async" class="alignnone wp-image-1553430" src="https://www.aranzulla.it/wp-content/contenuti/2019/03/f2432aec.jpg" alt="Programmi per scaricare musica gratis velocemente" width="610" height="343"></p><p data-w="29" data-c="1802">Cerchi <strong>altre soluzioni</strong> rientranti nella categoria dei convertitori MP3 funzionanti via Web? Allora metti alla prova quelli annessi al seguente elenco. Mi auguro vivamente possano essere di tuo gradimento.</p><ul data-w="173" data-c="1975"><li><a href="https://online-audio-converter.com/it/" rel="nofollow" target="_blank"><strong>Convertitore audio di 123apps</strong></a> — è un servizio online concepito specificamente per permettere la conversione dei file audio, garantendo il supporto per tutti i formati maggiormente diffusi, anche l’MP3, sia in input che in output. È a costo zero e la registrazione non è obbligatoria, ma eventualmente è possibile attivare l’abbonamento a pagamento (al costo di 6 euro/mese) per sbloccare un maggior numero di funzioni.</li><li><a href="https://www.zamzar.com" rel="nofollow" target="_blank"><strong>ZamZar</strong></a> — è uno storico servizio online adibito alla conversione di tutti i più diffusi formati di file, anche quelli audio. È gratuito e occorre tenere consto che si possono caricare file con un peso massimo di 50 MB, ma sottoscrivendo l’abbonamento a pagamento (al costo base di 18 dollari/mese) è possibile aggirare alcune limitazioni e sbloccare funzioni extra.</li><li><a href="https://www.aconvert.com" rel="nofollow" target="_blank"><strong>AConvert</strong></a> — è un convertitore di file audio e non solo che supporta anch’esso tutti i più diffusi formati. Relativamente all’audio, consente altresì di modificare il volume e la lunghezza dei file. È totalmente gratis, si possono caricare fino a dieci file alla volta, ma il peso totale non deve superare i 40 MB.</li></ul><p data-w="0" data-c="1975"><a name="chapter3"></a></p><h2 data-w="6" data-c="1981">Convertitore MP3 per smartphone e tablet</h2><p data-w="47" data-c="2028">Come ti avevo anticipato in apertura di questo tutorial, puoi anche decidere di usare un <strong>convertitore MP3 per smartphone e tablet</strong>. Se sei interessato a saperne di più, qui sotto trovi segnalate quelle che ritengo essere le più utili app della categoria per <strong>Android</strong> e <strong>iOS/iPadOS</strong>.</p><p data-w="0" data-c="2028"><a name="sub-chapter6"></a></p><h3 data-w="3" data-c="2031">Audio Converter (Android)</h3><p data-w="0" data-c="2031"><img loading="lazy" decoding="async" class="alignnone size-full wp-image-1617381" src="https://www.aranzulla.it/wp-content/contenuti/2019/07/8aac2d3c.jpg" alt="Audio Converter" width="610" height="625"></p><p data-w="71" data-c="2102">Se possiedi uno <a href="https://www.aranzulla.it/migliori-smartphone-android-guida-allacquisto-1349365.html">smartphone</a> o un tablet <strong>Android</strong>, ti consiglio di rivolgerti all’uso dell’app <strong>Audio Converter</strong>. Come facilmente intuibile dal nome stesso, si tratta di una soluzione che consente di convertire i file audio i tutti i più diffusi formati, anche in MP3, ovviamente. Il risultato ultimo può poi essere salvato in differenti qualità. È gratis, ma vengono proposti acquisti in- app (al costo di 5,99 euro) per la rimozione della pubblicità.</p><p data-w="51" data-c="2153">Per effettuare il download e l’installazione di Audio Converter sul tuo dispositivo, visita la <a href="https://play.google.com/store/apps/details?id=com.bdroid.audiomediaconverter" rel="nofollow" target="_blank">relativa sezione del Play Store</a> e premi sul pulsante <strong>Installa</strong> (puoi anche rivolgerti a <a href="https://www.aranzulla.it/come-installare-app-su-huawei-1210515.html">store alternativi</a>). In seguito, avvia l’app selezionando la relativa <strong>icona</strong> che è stata aggiunta alla home screen e/o al drawer di Android.</p><p data-w="35" data-c="2188">Una volta visibile la schermata principale di Audio Converter, sfiora il tasto per accettare i <strong>termini di utilizzo</strong>, premi su quello <strong>Converti File</strong> e concedi i <strong>permessi</strong> richiesti dall’app per accedere ai file sul dispositivo.</p><p data-w="37" data-c="2225">Una volta effettuati tutti i passaggi di cui sopra, chiudi l’avviso riguardante la <strong>selezione multipla</strong> che compare ed effettua un <strong>tap prolungato</strong> sul file audio che vuoi convertire nell’elenco che ti viene proposto, in modo da selezionarlo.</p><p data-w="51" data-c="2276">Fatto ciò, premi sul tasto con la <strong>spunta</strong> in alto a destra e su quello con la <strong>matita</strong> in corrispondenza della voce <strong>Formato</strong>, dopodiché scegli la voce <strong>MP3</strong> dal menu mostrato. Se lo reputi opportuno, regola altresì il bitrate, la frequenza di campionamento e i canali tramite gli altri menu disponibili.</p><p data-w="13" data-c="2289">In conclusione, fai tap sul tasto <strong>Converti</strong> per avviare il processo di conversione.</p><p data-w="56" data-c="2345">I file di output saranno salvati nella medesima posizione di quelli d’origine, ma se lo ritieni opportuno puoi modificare questo comportamento premendo sul tasto con la <strong>matita</strong> accanto alla voce <strong>Nome</strong>, nella schermata di cui sopra che precede quella della conversione avvenuta, sfiorando poi la dicitura <strong>Impostazioni</strong> nel riquadro mostrato e intervenendo sulle opzioni che seguono.</p><p data-w="0" data-c="2345"><a name="sub-chapter7"></a></p><h3 data-w="4" data-c="2349">Convertitore Audio (iOS/iPadOS)</h3><p data-w="0" data-c="2349"><img loading="lazy" decoding="async" class="alignnone size-full wp-image-1617382" src="https://www.aranzulla.it/wp-content/contenuti/2019/07/469bd959.jpg" alt="Convertitore Audio" width="610" height="660"></p><p data-w="83" data-c="2432">Se stai usando un <a href="https://www.aranzulla.it/quale-iphone-scegliere-905509.html">iPhone</a> o un <a href="https://www.aranzulla.it/quale-ipad-comprare-894862.html">iPad</a> e cechi un convertitore <a href="https://www.aranzulla.it/siti-per-scaricare-musica-gratis-mp3-1015344.html">MP3 gratis</a>, ti suggerisco di adoperare l’app <strong>Convertitore Audio</strong>. Si tratta di una soluzione specifica per <strong>iOS/iPadOS</strong> che consente di convertitore tutti i più diffusi formati audio prelevandoli da varie fonti e che che va a caratterizzarsi anche per la sua interfaccia utente bene curata. È a costo zero, ma per fruire in maniera completa di tutte le opzioni occorre effettuare acquisti in-app (con prezzi a partire da 4,49 euro/mese).</p><p data-w="66" data-c="2498">Per scaricare e installare Convertitore Audio sul tuo dispositivo, accedi alla <a href="https://apps.apple.com/it/app/convertitore-audio/id889643660" rel="nofollow" target="_blank">relativa sezione presente su App Store</a>, fai tap sul bottone <strong>Ottieni</strong>, su quello <strong>Installa</strong> e autorizza il download effettuando una doppia pressione del <strong>tasto laterale</strong> e mediante <strong>Face ID</strong>, <strong>Touch ID</strong> o <strong>password</strong> dell’ID Apple. Successivamente, avvia l’app selezionando la relativa <strong>icona</strong> che è stata appena aggiunta in home screen e/o alla Libreria app.</p><p data-w="22" data-c="2520">Quando visualizzi la schermata principale dell’app, specifica la <strong>posizione</strong> dalla quale vuoi prelevare il file audio e concedi i <strong>permessi</strong> eventualmente richiesti.</p><p data-w="34" data-c="2554">A questo punto, espandi il menu a tendina in basso e seleziona l’opzione <strong>MP3 MP3 Audio</strong>, dopodiché fai tap sul pulsante <strong>Converti File</strong> a fondo schermata per dare il via al processo di conversione.</p><p data-w="26" data-c="2580">Per concludere, indica la posizione in cui salvare il file MP3 di output premendo pulsante <strong>Apri</strong>, oppure premi sul bottone <strong>Condividi</strong> per condividerlo in altre app.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>