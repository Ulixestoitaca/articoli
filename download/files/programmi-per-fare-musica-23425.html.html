<header id="pageContentHead"><h1>Programmi per fare musica</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="39" data-c="39">Ti sei appena avvicinato al mondo della composizione musicale e vorresti fare la conoscenza di qualche software mediante il quale dar vita ai tuoi brani? Allora sei proprio capitato sul posto giusto (anzi, sul “post” giusto!) al momento giusto.</p><p data-w="73" data-c="112">Perché? Beh, perché con questa guida di oggi intendo illustrarti quelli che, a mio modesto avviso, rappresentano i migliori <strong>programmi per fare musica</strong> attualmente in circolazione. Di programmi per fare musica interessanti ce ne sono ovviamente tantissimi, sia gratis che a pagamento; sia per Windows che per macOS e Linux, ma mi limiterò a segnalartene alcuni tra i più facili da usare. Ovviamente, poi, la scelta di quale usare spetterà solo a te.</p><p data-w="45" data-c="157">Detto ciò, ti suggerisco dunque di non perdere altro tempo prezioso e di iniziare subito la lettura delle informazioni che trovi qui sotto. Sono più che sicuro che, alla fine, potrai dirti ben felice e soddisfatto dei risultati ottenuti. Buona lettura e, ovviamente, buon divertimento!</p><div id="ad-in-article-0" class="banner"></div><h2 data-w="1" data-c="158">Indice</h2><ul data-w="40" data-c="198"><li><a href="#chapter1">Programmi per fare musica: PC</a><ul><li><a href="#chapter2">Audacity</a></li><li><a href="#chapter3">FL Studio</a></li><li><a href="#chapter4">Altri programmi per fare musica su PC</a></li></ul></li><li><a href="#chapter5">Programmi per fare musica: Mac</a><ul><li><a href="#chapter6">GarageBand</a></li><li><a href="#chapter7">Altri programmi per fare musica su Mac</a></li></ul></li><li><a href="#chapter8">Programmi per fare musica online</a></li><li><a href="#chapter9">Programmi per fare musica: Android e iPhone</a></li></ul><p data-w="0" data-c="198"><a name="chapter1"></a></p><h2 data-w="5" data-c="203">Programmi per fare musica: PC</h2><p data-w="17" data-c="220">Iniziamo dunque dai migliori <strong>programmi per fare musica</strong> su PC, e più precisamente sul sistema operativo <strong>Windows</strong>.</p><p data-w="0" data-c="220"><a name="chapter2"></a></p><h3 data-w="1" data-c="221">Audacity</h3><p data-w="0" data-c="221"><img fetchpriority="high" decoding="async" class="alignnone size-full wp-image-951745" src="https://www.aranzulla.it/wp-content/contenuti/2016/03/usaaudacity6.jpg" alt="Programmi per fare musica" width="610" height="346"></p><p data-w="46" data-c="267"><strong>Audacity</strong> è senza ombra di dubbio il miglior editor audio gratuito. È open source, multi-lingua e multi-piattaforma. Questo vuol dire che è completamente in italiano ed è utilizzabile su tutti i principali sistemi operativi, quindi non solo su Windows, ma anche su macOS e su Linux.</p><p data-w="34" data-c="301">Ha un'interfaccia comodissima attraverso la quale modificare e registrare più tracce audio contemporaneamente. Include decine di effetti diversi e permette di importare ed esportare file nel formato che più si addice alle tue esigenze.</p><p data-w="28" data-c="329">Per effettuare l'installazione di questo software sul tuo computer, collegati alla <a href="https://www.fosshub.com/Audacity.html" rel="nofollow" target="_blank">pagina di download ufficiale</a>, e clicca sulla dicitura corrispondente alla versione compatibile con il tuo sistema operativo.</p><p data-w="38" data-c="367">Apri quindi il <strong>file .exe</strong> così ottenuto e poi, in sequenza, clicca sui pulsanti <strong>Sì</strong>, <strong>OK</strong>, <strong>Avanti</strong> (per quattro volte), <strong>Installata</strong>, <strong>Avanti</strong> e <strong>Fine</strong>, per concludere il setup. Clicca poi sul pulsante <strong>OK</strong> per iniziare a utilizzare Audacity.</p><p data-w="61" data-c="428">Nella schermata principale del programma trovi, in alto, i menu con i principali strumenti per modificare i brani e gli effetti, e i pulsanti per avviare o fermare la riproduzione oltre alle impostazioni di input e output, del volume e dei canali di registrazione. Sono collocati nella parte inferiore, invece, i comandi per la selezione di una specifica parte del brano.</p><p data-w="47" data-c="475">Per iniziare un nuovo progetto, apri il menu <strong>File</strong> situato in alto a sinistra e fai clic sulla voce <strong>Apri</strong> per visualizzare le cartelle del tuo computer: individua una traccia da modificare e selezionala cliccandovi due volte, oppure crea un nuovo file selezionando il menu <strong>File &gt; Nuovo</strong>.</p><p data-w="55" data-c="530">Comincia dunque ad applicare modifiche ed effetti: se hai bisogno di consigli o indicazioni più dettagliate, consulta pure la mia guida su <a href="https://www.aranzulla.it/come-usare-audacity-951737.html">come usare Audacity</a>, e i miei tutorial più specifici su <a href="https://www.aranzulla.it/come-registrare-con-audacity-1162004.html">come registrare con Audacity</a>, su <a href="https://www.aranzulla.it/come-mixare-la-voce-29606.html#chapter2">come mixare la voce</a>, su <a href="https://www.aranzulla.it/come-mettere-lautotune-su-audacity-1262859.html">come mettere l'autotune su Audacity</a>, o ancora su <a href="https://www.aranzulla.it/come-migliorare-la-voce-registrata-37729.html">come migliorare la voce registrata</a>.</p><p data-w="48" data-c="578">Quando sarai soddisfatto del risultato, procedi al salvataggio del brano cliccando nuovamente sul menu <strong>File</strong>. Seleziona la voce <strong>Esporta</strong> e scegli uno dei formati proposti; oppure, se vuoi continuare il lavoro in un altro momento, salvalo come progetto clicca invece sulla voce <strong>Salva progetto</strong> presente nello stesso menu.</p><p data-w="0" data-c="578"><a name="chapter3"></a></p><h3 data-w="2" data-c="580">FL Studio</h3><p data-w="0" data-c="580"><img decoding="async" src="https://www.aranzulla.it/wp-content/contenuti/2022/04/b006e001.jpg" alt="FL Studio" width="1917" height="1012" class="alignnone size-full wp-image-1364382"></p><p data-w="39" data-c="619"><strong>FL Studio</strong> è un programma tramite il quale è possibile realizzare composizioni musicali al computer simulando strumenti e utilizzando una grande varietà di plugin per creare brani musicali e MIDI come in un vero e proprio studio di registrazione.</p><p data-w="23" data-c="642">Sono disponibili diverse versioni, tutte a pagamento, a partire da <strong>89,00 euro</strong> fino a <strong>489,00 euro</strong>; tuttavia, è possibile provare una <strong>versione gratuita di 30 giorni</strong>.</p><p data-w="28" data-c="670">Per iniziare a creare le tue composizioni musicali è sufficiente collegarti al <a href="https://www.image-line.com/fl-studio-download/" rel="nofollow" target="_blank">sito Web di FL Studio</a>: fai clic sul pulsante <strong>Download</strong> relativo al sistema operativo in uso.</p><p data-w="48" data-c="718">Su Windows, clicca sul <strong>file .exe</strong> appena scaricato e clicca in sequenza sui pulsanti <strong>Sì</strong>, <strong>Next</strong>, <strong>I agree</strong>, decidi se proseguire con l'installazione per tutti gli utenti del dispositivo o solo per l'utente attuale, poi premi sui pulsanti <strong>Next</strong>, <strong>Install</strong>, e attendi che l'installazione sia portata a termine.</p><p data-w="38" data-c="756">Dopodiché, clicca sul bottone <strong>Next</strong> ancora una volta per installare il driver ASIO4ALL. Premi dunque sulla voce <strong>I accept the terms in the license agreement</strong> e poi, in sequenza, i tasti <strong>Next</strong>, <strong>Install</strong>, <strong>Finish‌</strong>, <strong>Next</strong> e <strong>Finish</strong>.</p><p data-w="60" data-c="816">Ora è tutto pronto per dare il via alla musica: apri una traccia selezionando il menu <strong>File &gt; Open…</strong> (oppure <strong>File &gt; New</strong> per creare una nuova), assicurati che sia impostata la modalità SONG facendo clic sul relativo tasto situato in alto a sinistra, e iniziare a modificare il brano utilizzando i diversi plugin e le funzionalità che trovi nel menu <strong>Add…</strong>.</p><p data-w="29" data-c="845">Una volta che avrai terminato, salva il brano cliccando sul menu <strong>File</strong> e selezionando la voce <strong>Export…</strong> per scegliere il formato più consono alle tue necessità tra quelli proposti.</p><p data-w="68" data-c="913">Ti ho parlato in maggior dettaglio delle funzionalità di questo software nella mia guida dedicata proprio a come funziona <a href="https://www.aranzulla.it/come-usare-fl-studio-1103003.html">usare FL Studio</a>; per le procedure più specifiche, invece, dai un'occhiata ai tutorial che ho scritto su <a href="https://www.aranzulla.it/come-registrare-su-fl-studio-1212189.html">come registrare su FL Studio</a>, <a href="https://www.aranzulla.it/come-mixare-con-fl-studio-24992.html">come fixare su FL Studio</a>, o ancora su <a href="https://www.aranzulla.it/come-fare-beat-su-fl-studio-1282656.html">come fare beat con FL Studio</a>. Infine, non possono mancare alcuni importanti consigli sui <a href="https://www.aranzulla.it/migliori-plugin-fl-studio-1268976.html">migliori plugin per FL Studio</a>.</p><p data-w="0" data-c="913"><a name="chapter4"></a></p><h3 data-w="7" data-c="920">Altri programmi per fare musica su PC</h3><p data-w="0" data-c="920"><img decoding="async" src="https://www.aranzulla.it/wp-content/contenuti/2022/04/68034425.jpg" alt="VirtualDJ" width="610" height="339" class="alignnone size-full wp-image-1364750"></p><p data-w="36" data-c="956">Le opzioni non finiscono qui: se non sei completamente sicuro dei programmi di cui ti ho appena parlato, prova a dare un'occhiata a queste altre soluzioni, altrettanto valide, che ti vado a proporre qui di seguito.</p><ul data-w="162" data-c="1118"><li><strong><a href="http://www.virtualdj.com/download/index.html" rel="nofollow" target="_blank">VirtualDJ Home</a></strong> – la versione gratuita di uno dei più noti software per fare musica e, in particolar modo, per DJ, per creare set e playlist con audio e video mixing. Le versioni <strong>Pro</strong> e <strong>Business</strong>, con funzionalità aggiuntive, sono disponibili rispettivamente al prezzo di <strong>22 euro/mese</strong> e <strong>114 euro/mese</strong>. <a href="https://www.aranzulla.it/come-usare-virtual-dj-23148.html">Maggiori informazioni qui</a>.</li><li><strong><a href="https://code.google.com/archive/p/accordion/downloads" rel="nofollow" target="_blank">Accordion</a></strong> – un software per la composizione che simula diversi strumenti musicali tramite un'interfaccia essenziale e semplice. Ti ho parlato ti come ottenerlo e usarlo in <a href="https://www.aranzulla.it/programmi-per-comporre-musica-24308.html#sub-chapter1w">questa guida</a>.</li><li><strong><a href="https://lmms.io/download#windows" rel="nofollow" target="_blank">LMMS</a></strong> – una delle più famose alternative gratuite ai software per fare musica commerciali in circolazione, permette di produrre melodie, beat e mix con il proprio PC attraverso un'interfaccia molto comoda e pratica da usare. Te ne ho parlato in dettaglio <a href="https://www.aranzulla.it/programmi-per-creare-musica-gratis-1195139.html#sub-chapter2">qui</a>.</li><li><strong><a href="https://www.adobe.com/it/products/audition.html" rel="nofollow" target="_blank">Adobe Audition</a></strong> – la workstation musicale di Adobe per l'editing musicale. È possibile usufruirne gratuitamente per un periodo di prova, allo scadere della quale sarà possibile mantenerne l'uso sottoscrivendo un abbonamento singolo da <strong>24,39 euro/mese</strong> o acquistarlo tramite <a href="https://www.aranzulla.it/abbonamento-adobe-come-funziona-1140754.html">abbonamento Adobe</a>. <a href="https://www.aranzulla.it/programmi-per-editare-musica-29231.html#sub-chapter4">Maggiori info qui</a>.</li></ul><p data-w="0" data-c="1118"><a name="chapter5"></a></p><h2 data-w="5" data-c="1123">Programmi per fare musica: Mac</h2><p data-w="33" data-c="1156">Passiamo ora ai <strong>programmi per fare musica su Mac</strong>: oltre alle soluzioni “di serie” offerte da Apple, esistono anche molte altri programmi di terze parti, dai più basici fino a quelli per professionisti.</p><p data-w="0" data-c="1156"><a name="chapter6"></a></p><h3 data-w="1" data-c="1157">GarageBand</h3><p data-w="0" data-c="1157"><img loading="lazy" decoding="async" class="alignnone size-full wp-image-977093" src="https://www.aranzulla.it/wp-content/contenuti/2012/02/edaudpr4.jpeg" alt="Programmi per editing audio" width="610" height="381"></p><p data-w="37" data-c="1194"><strong>GarageBand</strong> è un popolarissimo software di produzione audio realizzato da Apple per i suoi computer. Il software presenta un'interfaccia utente decisamente user-friendly e ben curata attraverso la quale creare opere musicali con vari strumenti, effetti e tracce.</p><p data-w="56" data-c="1250">GarageBand è destinato a un utilizzo a carattere professionale ma può anche essere sfruttato senza particolari difficoltà da chi che per la prima volta si ritrova ad avere a che fare con uno strumento del genere. Si trova preinstallato su molti Mac, ma è anche disponibile per il download a costo zero dall'<a href="https://apps.apple.com/it/app/garageband/id408709785" rel="nofollow" target="_blank">Mac App Store</a>.</p><p data-w="41" data-c="1291">Puoi trovare GarageBand nella cartella <strong>Applicazioni</strong> del tuo Mac, oppure fare clic sull'icona del <strong>Launchpad</strong> situata nella barra <strong>Dock</strong>, e poi sull'icona di GarageBand. In alternativa, puoi effettuarne subito il <a href="https://www.aranzulla.it/installare-i-programmi-mac-741.html#installare-i-programmi-su-macos-tramite-mac-app-store">download e l'installazione</a> tramite il link che ti ho appena fornito.</p><p data-w="50" data-c="1341">Una volta avviato il software, clicca sulla voce <strong>Progetto vuoto</strong> che trovi nella sezione <strong>Nuovo progetto</strong>, e poi sul pulsante <strong>Scegli</strong> situato in basso a destra. Nella schermata successiva potrai scegliere una tipologia di traccia da creare selezionando con un clic la relativa sezione. Infine, fai clic sul pulsante <strong>Crea</strong>.</p><p data-w="47" data-c="1388">Ora, premi sul menu File collocato in alto a destra e poi sulla voce <strong>Apri…</strong> per aprire una traccia già esistente dal tuo Mac (o <strong>iCloud &gt; Apri brano iCloud</strong> nello stesso menu se hai salvato il file tramite questo servizio), oppure scegli <strong>File &gt; Nuovo</strong> per creare uno.</p><p data-w="64" data-c="1452">Nella parte alta della finestra trovi i pulsanti dedicati all'avvio e il controllo della riproduzione, e il pulsante <strong>REC</strong> per la registrazione; nella sezione sinistra, invece, c'è la <strong>Libreria</strong> di suoni e strumenti da selezionare (puoi anche aggiungerne di nuovi cliccando sul <strong>tasto +</strong> in alto a sinistra) e aggiungere alla tua traccia, oltre che regolare le impostazioni della registrazione e gestire controlli ed EQ.</p><p data-w="29" data-c="1481">Per salvare il brano completato, infine, clicca sul menu <strong>Condividi</strong> e poi sulla voce <strong>Esporta brano su disco…</strong>, scegli un formato e la qualità, e premi sul pulsante <strong>Esporta</strong>.</p><p data-w="21" data-c="1502">Per saperne di più su GarageBand e le sue funzionalità, ti consiglio di consultare la mia guida su <a href="https://www.aranzulla.it/come-usare-garageband-1092000.html">come usare GarageBand</a>.</p><p data-w="0" data-c="1502"><a name="chapter7"></a></p><h3 data-w="7" data-c="1509">Altri programmi per fare musica su Mac</h3><p data-w="0" data-c="1509"><img loading="lazy" decoding="async" src="https://www.aranzulla.it/wp-content/contenuti/2016/03/usaaudacity3.jpg" alt="Audacity" width="610" height="436"></p><p data-w="21" data-c="1530">Anche in questo caso, non è finita qui: di seguito ti elenco alcune altre soluzioni per macOS da prendere in considerazione.</p><p data-w="51" data-c="1581">Innanzitutto, ti ricordo che <strong>Audacity</strong>, <strong>FL Studio</strong> e tutti gli altri software di cui cui ti ho parlato in precedenza sono disponibili anche per macOS: pertanto, ti rimando al <a href="#chapter1">capitolo dedicato a Windows</a> in cui ho trattato in dettaglio questi programmi; di seguito invece trovi delle valide alternative specifiche per macOS.</p><ul data-w="122" data-c="1703"><li><strong><a href="https://www.apple.com/it/logic-pro/" rel="nofollow" target="_blank">LogicPro</a></strong> – un software altamente professionale per la composizione, l'editing e il missaggio che offre un'ampissima libreria di suoni ed effetti (integrabili anche con risorse e plugin di terze parti), da accompagnare con l'app complementare <a href="https://apps.apple.com/it/app/logic-remote/id638394624" rel="nofollow" target="_blank">Logic Remote</a> per controllarlo da iPhone o iPad. È disponibile al prezzo di <strong>199,99 euro</strong>, con prova gratuita di 90 giorni. Te ne ho parlato in dettaglio <a href="https://www.aranzulla.it/programmi-per-fare-beat-1178673.html#apple-logic-pro-x">qui</a>.</li><li><strong><a href="https://shop.presonus.com/Studio-One" rel="nofollow" target="_blank">Studio One 5 Prime</a></strong> – un programma gratuito che, nonostante le limitazioni della versione, offre un kit gratuito e completo di tutte le funzionalità base, utilizzabile illimitatamente con gli effetti e i plugin offerti.</li><li><strong><a href="https://www.aviditalia.it/prodotti/pro-tools/" rel="nofollow" target="_blank">Avid Pro Tools</a></strong> – un alto software professionale con funzionalità di alto livello e un'ampia libreria di plugin e strumenti virtuali, acquistabile per <strong>279 euro/anno</strong>, con un periodo di prova gratuita.</li></ul><p data-w="0" data-c="1703"><a name="chapter8"></a></p><h2 data-w="5" data-c="1708">Programmi per fare musica online</h2><p data-w="0" data-c="1708"><img loading="lazy" decoding="async" src="https://www.aranzulla.it/wp-content/contenuti/2022/04/5b594a54.jpg" alt="Online Sequencer" width="610" height="365" class="alignnone size-full wp-image-1364736"></p><p data-w="26" data-c="1734">Alcuni programmi per la composizione, la registrazione e l'editing musicale sono subito disponibili online, e non richiedono alcuna installazione: consentono di svolgere l'intera procedura tramite <strong><a href="https://www.aranzulla.it/che-cose-il-browser-1029113.html">browser</a></strong>.</p><p data-w="28" data-c="1762">Tra queste soluzioni, una delle migliori e più semplici da usare <strong>Online Sequencer</strong>, un'applicazione Web gratuita che offre tutte le funzionalità fondamentali di un software per audio editing.</p><p data-w="53" data-c="1815">Per usarlo, collegati alla <a href="https://onlinesequencer.net/" rel="nofollow" target="_blank">pagina principale</a> e inizia subito a creare le tue composizioni: clicca sul pulsante <strong>Import MIDI</strong> collocato in alto a destra per caricare un MIDI già in tuo possesso, oppure utilizza i comandi poco più in basso per definire i <strong>BPM</strong> e scegliere uno strumento dal menu a tendina <strong>Instrument</strong>.</p><p data-w="43" data-c="1858">Comincia poi a cliccare sulle caselle corrispondenti alle note per cominciare a comporre, e ascolta i tuoi progressi premendo il <strong>tasto ▶</strong>. Per salvare la tua traccia, invece, clicca sul <strong>simbolo della nuvola</strong> situato in alto e scegli l'opzione più adatta alle tue esigenze.</p><p data-w="35" data-c="1893">In alternativa, ti consiglio di provare anche <strong>Soundation</strong> o <strong>Audiotool</strong>, dei servizi online simili che ho trattato in dettaglio nel mio tutorial sui migliori <a href="https://www.aranzulla.it/programmi-per-registrare-musica-24548.html#chapter2">programmi per registrare musica</a>; inoltre, trovi ancora più soluzioni online <a href="https://www.aranzulla.it/programmi-per-creare-musica-gratis-1195139.html#sub-chapter5">qui</a>.</p><p data-w="0" data-c="1893"><a name="chapter9"></a></p><h2 data-w="7" data-c="1900">Programmi per fare musica: Android e iPhone</h2><p data-w="0" data-c="1900"><img loading="lazy" decoding="async" src="https://www.aranzulla.it/wp-content/contenuti/2022/04/ba14bb6f.jpg" alt="Cross DJ" width="610" height="305" class="alignnone size-full wp-image-1364792"></p><p data-w="55" data-c="1955">Forse preferisci, al computer, la comodità di lavorare alla tua musica direttamente su dispositivi mobili. In tal caso, nessun problema: le <strong>app per fare musica</strong> sono molte, e c'è solo l'imbarazzo della scelta. Quelle di cui ti sto per parlare sono alcune delle migliori, dei veri e propri studi di registrazione a portata di mano.</p><ul data-w="216" data-c="2171"><li><strong>CrossDJ</strong> (<a href="https://play.google.com/store/apps/details?id=com.mixvibes.crossdjfree" rel="nofollow" target="_blank">Android</a>/<a href="https://apps.apple.com/it/app/cross-dj/id584824960" rel="nofollow" target="_blank">iOS/iPadOS</a>)– un'app per DJ che offre due CD virtuali per mixare brani utilizzando sia le tracce disponibili nella libreria che importando i propri file audio direttamente dallo smartphone. È disponibile anche in versione <strong>Pro</strong> per <a href="https://play.google.com/store/apps/details?id=com.mixvibes.crossdjapp" rel="nofollow" target="_blank">Android</a> e <a href="https://apps.apple.com/it/app/cross-dj-pro/id509520532" rel="nofollow" target="_blank">iOS</a>.</li><li><strong>Bandlab</strong> (<a href="https://play.google.com/store/apps/details?id=com.bandlab.bandlab" rel="nofollow" target="_blank">Android</a>/<a href="https://apps.apple.com/it/app/bandlab-music-making-studio/id968585775" rel="nofollow" target="_blank">iOS/iPadOS</a>) – un'app gratuita, con un'interfaccia semplice e intuitiva per registrare tracce con strumenti virtuali, loop e ritmi, e anche con la propria voce e i propri strumenti. Te ne ho parlato in dettaglio in <a href="https://www.aranzulla.it/app-per-fare-musica-1193614.html#sub-chapter1">questa mia guida</a>.</li><li><strong>WalkBand</strong> (<a href="https://play.google.com/store/apps/details?id=com.gamestar.pianoperfect" rel="nofollow" target="_blank">Android</a>) – un'app gratuita che simula strumenti musicali virtuali (tastiera, chitarra, tamburi e batteria), che utilizzano suoni reali, con registrazione multi-traccia, ottimizzazione dell'audio e supporto per tastiera MIDI. <a href="https://www.aranzulla.it/app-per-fare-musica-1193614.html#sub-chapter2">Maggiori info qui</a>.</li><li><strong>FL Studio Mobile</strong> (<a href="https://play.google.com/store/apps/details?id=com.imageline.FLM" rel="nofollow" target="_blank">Android</a>/<a href="https://apps.apple.com/it/app/fl-studio-mobile/id432850619?mt=8" rel="nofollow" target="_blank">iOS/iPadOS</a>) – la versione mobile del software FL Studio di cui ti ho parlato nel capitolo precedente, è altrettanto funzionale e di alto livello, e offre lo stesso ampio catalogo di effetti e suoni da utilizzare con i sintetizzatori, le tastiere e tutti gli altri strumenti. È scaricabile al prezzo di <strong>14,99 euro</strong> da Play Store e <strong>13,99</strong> euro da App Store.</li><li><strong>GarageBand</strong> (<a href="https://apps.apple.com/it/app/garageband/id408709785" rel="nofollow" target="_blank">iOS/iPadOS</a>) – la versione mobile di GarageBand è un'ottima soluzione per sfruttare tutte le migliori funzionalità del software per macOS anche su iPhone e iPad tramite controlli touch. Trovi tutto quello che c'è da sapere in <a href="https://www.aranzulla.it/app-per-basi-musicali-1193452.html#sub-chapter2">questo mio tutorial</a>.</li></ul><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>