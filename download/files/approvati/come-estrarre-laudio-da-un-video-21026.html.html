<header id="pageContentHead"><h1>Come estrarre l’audio da un video</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="58" data-c="58">Hai scaricato dei video musicali da Internet e vuoi convertirli in file audio da trasferire sullo smartphone? Vuoi salvare l’audio delle frasi più celebri del tuo film preferito per archiviale sul computer? Si può fare e, te lo assicuro, non è nulla di complicato. Prenditi cinque minuti di tempo libero che ti spiego subito in che modo riuscirci.</p><p data-w="100" data-c="158">Probabilmente non ne eri a conoscenza, ma devi sapere che utilizzando dei programmi appositi è possibile <strong>estrarre l’audio da un video</strong> in maniera semplice e veloce. Si tratta di soluzioni disponibili per Windows, macOS e Linux, sia gratis che a pagamento. Funzionano non solo con i filmati salvati localmente, ma anche con quelli online. Sempre per quel che concerne i video in Rete, eventualmente puoi anche affidarti a sevizi Web appositi, funzionanti direttamente dalla finestra del browser, senza dover installare nulla. Ovviamente, non mancano delle app ad hoc per Android e iOS/iPadOS tramite cui poter fare tutto in mobilità.</p><p data-w="63" data-c="221">Allora? Posso sapere che cosa ci fai ancora li impalato? Posizionati bello comodo dinanzi il tuo fido computer e inizia immediatamente a concentrati sulla lettura di quanto riportato qui di seguito. Sono sicuro che alla fine potrai dirti ben contento e soddisfatto di quanto appreso e che addirittura in caso di necessità sarai pronto a fornire utili suggerimenti al riguardo ai tuoi amici.</p><div id="ad-in-article-0" class="banner"></div><h2 data-w="1" data-c="222">Indice</h2><ul data-w="53" data-c="275"><li><a href="#chapter1">Come estrarre l'audio da un video da PC</a><ul><li><a href="#sub-chapter1">Come estrarre l'audio da un video con Adapter</a></li><li><a href="#sub-chapter2">Come estrarre l'audio da un video con VLC</a></li></ul></li><li><a href="#chapter2">Come estrarre l'audio da un video online</a></li><li><a href="#chapter3">Come estrarre l'audio da un video sul cellulare</a><ul><li><a href="#sub-chapter3">Come estrarre l'audio da un video: Android</a></li><li><a href="#sub-chapter4">Come estrarre l'audio da un video: iPhone</a></li></ul></li></ul><p data-w="0" data-c="275"><a name="chapter1"></a></p><h2 data-w="8" data-c="283">Come estrarre l’audio da un video da PC</h2><p data-w="44" data-c="327">Se ti interessa capire <strong>come estrarre l’audio da un video</strong> agendo da PC, le soluzioni alle quali ritengo tu possa affidarti sono quelle segnalate qui sotto. Sono disponibili per <strong>Windows</strong>, <strong>macOS</strong> e <strong>Linux</strong>. Mettile subito alla prova, sono certo che non te ne pentirai.</p><p data-w="0" data-c="327"><a name="sub-chapter1"></a></p><h3 data-w="8" data-c="335">Come estrarre l’audio da un video con Adapter</h3><p data-w="0" data-c="335"><img fetchpriority="high" decoding="async" class="alignnone size-full wp-image-1347856" src="https://www.aranzulla.it/wp-content/contenuti/2018/06/c365fd35.jpg" alt="Adapter Windows" width="610" height="392"></p><p data-w="70" data-c="405">La prima soluzione per estrarre l’audio da un video che ti consiglio di adoperare sul tuo computer è <strong>Adapter</strong>. Si tratta di un software gratuito per convertire e comprimere audio, video e anche immagini e che può essere adoperato anche per compiere l’operazione oggetto di questo tutorial. Supporta tutti i più diffusi formati di file multimediali ed è abbastanza semplice da impiegare. È disponibile sia per Windows che per macOS.</p><p data-w="26" data-c="431">Per scaricare Adapter sul tuo computer, provvedi innanzitutto a visitare il <a href="https://macroplant.com/adapter" rel="nofollow" target="_blank">relativo sito Web</a>, dopodiché clicca sul pulsante <strong>Download Adapter</strong> che trovi in alto a destra.</p><p data-w="52" data-c="483">A scaricamento completato, se stai usando <strong>Windows</strong>, apri il <strong>file .exe</strong> ottenuto e, nella finestra che vedi comparire sul desktop, fai clic sui pulsanti <strong>Sì</strong>, <strong>OK</strong> e <strong>Next</strong>, dopodiché seleziona la voce <strong>I accept the agreement</strong>, premi ancora sul bottone <strong>Next</strong> (per sei volte di fila) e sui pulsanti <strong>Install</strong> e <strong>Finish</strong>.</p><p data-w="72" data-c="555">Se, invece, stai usando <strong>macOS</strong>, apri il <strong>pacchetto .dmg</strong> ottenuto e trascina l’<strong>icona di Adapter</strong> nella cartella <strong>Applicazioni</strong> del Mac, dopodiché facci clic destro sopra, scegli la voce <strong>Apri</strong> dal menu che compare e premi sul bottone <strong>Apri</strong> nella finestra che ti viene mostrata sulla scrivania, così da avviare Adapter andando ad aggirare le limitazioni volute da Apple verso gli sviluppatori non certificati (operazione che va eseguita solo al primo avvio).</p><p data-w="39" data-c="594">Ti faccio notare che durante il setup saranno altresì scaricati e installati <strong>FFmpeg</strong> (componente gratuito indispensabile per il funzionamento delle conversioni nel programma) e <strong>VLC</strong> (un noto player video in merito al quale trovi maggiori informazioni nel <a href="#sub-chapter2">passo successivo</a>)</p><p data-w="51" data-c="645">Ora che, a prescindere dal sistema operativo impiegato, vedi comparire la finestra di Adapter sullo schermo, fai clic sul pulsante <strong>Browse</strong> e seleziona il filmato da cui desideri estrapolare l’audio. Successivamente, clicca sul menu in basso, seleziona la voce <strong>Audio</strong> da quest’ultimo e poi il formato audio di output che preferisci.</p><p data-w="36" data-c="681">Se vuoi apportare ulteriori modifiche al file finale, intervieni sulle opzioni che trovi nella sezione <strong>Audio</strong> della barra laterale destra (se non è visibile, puoi abilitarla cliccando sull’icona a forma di <strong>ruota d’ingranaggio</strong> presente in basso).</p><p data-w="51" data-c="732">In conclusione, premi sul bottone <strong>Convert</strong> situato a fondo schermata e aspetta che la procedura di estrazione dell’audio venga completata. Per impostazione predefinita, il file di output verrà salvato nella medesima posizione del file d’origine (puoi eventualmente cambiare questo comportamento, sempre agendo sulle opzioni che trovi nella barra laterale del programma).</p><p data-w="0" data-c="732"><a name="sub-chapter2"></a></p><h3 data-w="8" data-c="740">Come estrarre l’audio da un video con VLC</h3><p data-w="0" data-c="740"><img decoding="async" class="alignnone size-full wp-image-1347872" src="https://www.aranzulla.it/wp-content/contenuti/2018/06/26ba6807.jpg" alt="VLC Windows" width="610" height="460"></p><p data-w="92" data-c="832">Un altro software a cui puoi valutare di rivolgerti per estrarre l’audio da un video agendo da PC è <strong>VLC</strong>. Non ne hai mai sentito parlare? Strano, è davvero molto famoso. Ad ogni modo non c’è problema, rimediamo subito. Si tratta di un player multimediale di natura open source con cui è possibile riprodurre praticamente ogni genere di file audio o video senza dover installare codec vari. Permette altresì di effettuare alcune semplici operazioni di editing, inclusa quella oggetto di questo tutorial. È gratis ed è disponibile per Windows, macOS e Linux.</p><p data-w="18" data-c="850">Per scaricare VLC sul tuo PC, raggiungi il <a href="http://www.videolan.org/vlc/" rel="nofollow" target="_blank">relativo sito Internet</a> e fai clic sul pulsante <strong>Scarica VLC</strong>.</p><p data-w="38" data-c="888">A download ultimato, se stai usando <strong>Windows</strong>, apri il <strong>file .exe</strong> ottenuto e, nella finestra che compare sul desktop, clicca sui pulsanti <strong>Sì</strong> e <strong>OK</strong>. In seguito, premi sui bottoni <strong>Avanti</strong> (per tre volte consecutive), <strong>Installa</strong> e <strong>Chiudi</strong>.</p><p data-w="73" data-c="961">A questo punto, se vedi comparire una schermata relativa ai criteri di riservatezza e accesso alla rete clicca sul tasto <strong>Prosegui</strong>. Una volta visualizzata la finestra principale di VLC, fai clic sul menu <strong>Media</strong> in alto a sinistra, quindi sulla voce <strong>Converti / Salva</strong> in esso presente e, nella scheda <strong>File</strong> dell’ulteriore finestra che si apre, clicca sul tasto <strong>Aggiungi</strong>, seleziona il video da cui vuoi estrapolare l’audio e premi sul bottone <strong>Converti /Salva</strong>.</p><p data-w="54" data-c="1015">Adesso, scegli dal menu a tendina <strong>Profilo</strong> il profilo audio disponibile che ti interessa, apporta eventuali ulteriori personalizzazioni alle caratteristiche del file finale premendo sul pulsante con la <strong>chiave inglese</strong>, specifica la posizione in cui vuoi salvare l’audio restituito come output premendo sul bottone <strong>Sfoglia</strong> e clicca sul pulsante <strong>Avvia</strong> per avviare la procedura.</p><p data-w="78" data-c="1093">Se, invece, stai agendo da <strong>macOS</strong>, apri il <strong>pacchetto .dmg</strong> prelevato dal sito del programma, trascina l’<strong>icona di VLC</strong> nella cartella <strong>Applicazioni</strong> del Mac, facci clic destro sopra e seleziona la voce <strong>Apri</strong> dal menu contestuale, dopodiché premi sul bottone <strong>Apri</strong> nella finestra che ti viene mostrata, in modo da avviare il software andando ad aggirare le limitazioni imposte da Apple verso le applicazioni provenienti da sviluppatori non certificati (operazione che va eseguita solo al primo avvio).</p><p data-w="40" data-c="1133">Una volta visualizzata la finestra dell’applicazione, fai clic sul menu <strong>File</strong> in alto a sinistra, sulla voce <strong>Converti / Trasmetti</strong> in esso presente, premi sul bottone <strong>Apri media</strong> nell’ulteriore finestra che compare e seleziona il file video su cui vuoi intervenire.</p><p data-w="77" data-c="1210">Dopo aver compiuto i passaggi di cui sopra, seleziona un profilo di compressione audio dal menu a tendina <strong>Scegli il profilo</strong>, premi sul pulsante <strong>Personalizza</strong> per apportare eventuali personalizzazioni alle caratteristiche del file finale e avvia il processo di elaborazione del filmato cliccando sul <strong>pulsante Salva come file</strong>, dopodiché premi sul tasto <strong>Sfoglia</strong> per indicare la posizione di output e clicca sul bottone <strong>Salva</strong>. Per maggiori dettagli, ti invito a consultare il <a href="https://www.aranzulla.it/vlc-media-player-download-39437.html">mio tutorial specifico su VLC</a>.</p><p data-w="0" data-c="1210"><a name="chapter2"></a></p><h2 data-w="7" data-c="1217">Come estrarre l’audio da un video online</h2><p data-w="0" data-c="1217"><img decoding="async" class="alignnone size-full wp-image-1347884" src="https://www.aranzulla.it/wp-content/contenuti/2018/06/4dc0bc62.jpg" alt="Audio Extractor di 123Apps" width="610" height="356"></p><p data-w="56" data-c="1273">Non vuoi o non puoi scaricare nuovi programmi sul tuo computer e, di conseguenza, ti piacerebbe che ti indicassi qualche strumento valido per estrarre l’audio da un video agendo <strong>online</strong>? Detto, fatto! Devi sapere che esistono numerose soluzioni allo scopo disponibili su piazza, ma tra le varie io ti consiglio di adoperare <strong>Audio Extractor di 123Apps</strong>.</p><p data-w="89" data-c="1362">Si tratta di un servizio Web tramite cui è possibile estrarre l’audio dai filmati che gli vengono dati “in pasto” e che supporta tutti i principali formati, quindi lo si può usare anche per <strong>estrarre l’audio da un video MP4</strong>. Non è obbligatorio registrarsi per poterlo usare, ma bisogna tenere in considerazione che il peso massimo consentito per ciascun elemento caricato è pari a 4 GB. Per quel che concerne la questione privacy, i file caricati sui server del servizio vengono eliminati in automatico nel giro di poche ore dall’elaborazione.</p><p data-w="52" data-c="1414">Per usare Audio Extractor, visita la <a href="https://audio-extractor.net/it/" rel="nofollow" target="_blank">relativa home page</a> e fai clic sul pulsante <strong>Apri video</strong>, dopodiché seleziona il video presente sul tuo computer da cui vuoi estrapolare l’audio. In alternativa, puoi prelevare il filmato da convertire dal tuo account <a href="https://www.aranzulla.it/come-funziona-google-drive-1010328.html">Google Drive</a>, da <a href="https://www.aranzulla.it/come-funziona-dropbox-1013074.html">Dropbox</a> oppure indicandone l’URL, previo clic sui collegamenti appositi.</p><p data-w="38" data-c="1452">Ad upload completato, seleziona il formato di output che preferisci dalla sezione <strong>Seleziona formato audio</strong>, premi sul pulsante <strong>Estrai audio</strong> e scarica il file finale selezionando il collegamento <strong>Download</strong> oppure le voci relative a <strong>Google Drive</strong> o <strong>Dropbox</strong>.</p><p data-w="0" data-c="1452"><a name="chapter3"></a></p><h2 data-w="8" data-c="1460">Come estrarre l’audio da un video sul cellulare</h2><p data-w="44" data-c="1504">Se ti stai domandando come estrarre l’audio da un video agendo dal cellulare oppure dal tablet, le soluzioni a cui puoi fare affidamento e le relative istruzioni d’uso sono quelle che trovi qui sotto. Puoi intervenire sia agendo ad <strong>Android</strong> che da <strong>iOS/iPadOS</strong>.</p><p data-w="0" data-c="1504"><a name="sub-chapter3"></a></p><h3 data-w="7" data-c="1511">Come estrarre l’audio da un video: Android</h3><p data-w="0" data-c="1511"><img loading="lazy" decoding="async" class="alignnone size-full wp-image-1196227" src="https://www.aranzulla.it/wp-content/contenuti/2015/07/dasuhagGGG9.jpg" alt="MP3 Video Converter" width="610" height="540"></p><p data-w="55" data-c="1566">Se possiedi uno smartphone o un tablet <strong>Android</strong> e vuoi estrarre l’audio da un video, il miglior suggerimento che posso offrirti è quello di affidarti a <strong>MP3 Video Converter</strong>. Si tratta di un’ottima app gratuita e di semplice utilizzo mediante la quale è possibile trasformare i file video in audio in formato MP3 o AAC.</p><p data-w="57" data-c="1623">Per scaricare e installare MP3 Video Converter sul tuo dispositivo, accedi alla <a href="https://play.google.com/store/apps/details?hl=it&amp;id=com.springwalk.mediaconverter" rel="nofollow" target="_blank">relativa sezione del Play Store</a> e premi sul pulsante <strong>Installa</strong> (se stai usando un dispositivo su cui mancano i servizi <a href="https://www.aranzulla.it/come-spostare-le-foto-da-google-foto-1689451.html">Google</a>, puoi rivolgerti a <a href="https://www.aranzulla.it/app-per-huawei-1035551.html">store alternativi</a>). In seguito, avvia l’app selezionando la relativa <strong>icona</strong> che è stata aggiunta alla home screen e/o al drawer.</p><p data-w="65" data-c="1688">Ora che visualizzi la schermata principale di MP3 Video Converter, sfiora il pulsante <strong>Selezionare</strong> e scegli il video su cui agire, dopodiché indica la cartella in cui vuoi salvare il file di output, premendo sul pulsante con la <strong>ruota d’ingranaggio</strong> presente in alto a destra, quindi sul bottone <strong>Selezionare</strong> nella schermata che si apre, indicando il percorso di riferimento e facendo tap sul tasto <strong>OK</strong>.</p><p data-w="45" data-c="1733">A questo punto, premi sul pulsante collocato in basso a sinistra e scegli l’opzione <strong>MP3</strong> oppure quella <strong>Copy(ACC)</strong>, a seconda del formato in cui vuoi salvare il file finale. Se hai selezionato l’MP3, puoi pure regolare la qualità dell’audio finale e compilare i metadati.</p><p data-w="38" data-c="1771">In conclusione, fai tap sul pulsante <strong>Converti</strong> e attendi che la procedura di conversione venga completata. Il file restituito verrà salvato nella posizione specificata in precedenza, ma potrai eventualmente riprodurlo subito, premendo sul bottone Riproduci comparso sul display</p><p data-w="0" data-c="1771"><a name="sub-chapter4"></a></p><h3 data-w="7" data-c="1778">Come estrarre l’audio da un video: iPhone</h3><p data-w="0" data-c="1778"><img loading="lazy" decoding="async" class="alignnone size-full wp-image-1347919" src="https://www.aranzulla.it/wp-content/contenuti/2018/06/e47517ea.jpg" alt="Comandi iOS" width="610" height="659"></p><p data-w="77" data-c="1855">Se, invece, stai usando un iPhone oppure un <a href="https://www.aranzulla.it/quale-ipad-comprare-894862.html">iPad</a> (non c’è differenza!), puoi estrarre l’audio da un video su <strong>iOS/iPadOS</strong> usando l’app <strong>Comandi</strong>. Qualora non lo sapessi, si tratta di un potente strumento di proprietà di Apple che permette di creare delle mini-applicazioni per automatizzare l’esecuzione di varie operazione e far interagire automaticamente il dispositivo con alcune delle app installate. È preinstallata (qualora rimossa può essere prelevata dalla <a href="https://apps.apple.com/it/app/comandi/id915249334" rel="nofollow" target="_blank">relativa sezione dell’App Store</a>) ed è completamente gratis.</p><p data-w="57" data-c="1912">Per servirti di Comandi per il tuo scopo, devi ricorrere all’uso di un’apposito script, come nel caso di quello denominato <strong>Video To Audio</strong>, che trasforma i video in file MP3. Per ottenerlo, visita la <a href="https://www.icloud.com/shortcuts/686309bf896f468280e7c83c407bcd24" rel="nofollow" target="_blank">relativa pagina Web</a> con <strong>Safari</strong> direttamente dal tuo iPhone o iPad e fai tap sui pulsanti <strong>Ottieni comandi rapidi</strong> e <strong>Aggiungi comando rapido</strong>.</p><p data-w="62" data-c="1974">Una volta effettuata l’installazione dello script, puoi finalmente servirtene per scaricare estrapolare l’audio dai filmati, accedendo alla sezione <strong>I miei comandi rapidi</strong> dell’app Comandi che intanto si è aperta, premendo sul pulsante relativo al comando rapido appena installato, selezionando il filmato relativamente al quale andare ad agire dal rullino di iOS/iPadOS e scegliendo una delle opzioni di salvataggio o condivisione proposte.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>