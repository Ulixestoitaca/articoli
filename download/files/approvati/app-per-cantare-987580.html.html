<header id="pageContentHead"><h1>App per cantare</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="48" data-c="48">A te e ai tuoi amici piace moltissimo cantare e, per la prossima festa in programma, vorreste divertirvi tutti assieme mettendovi in mostra con le vostre doti canore. Per l’occasione hai infatti pensato di organizzare un bel karaoke di gruppo. È così? Beh, è davvero un’ottima idea, complimenti!</p><p data-w="63" data-c="111">Tuttavia, se stai leggendo questa mia guida è possibile che sia alla ricerca di alcuni suggerimenti sulle applicazioni più interessanti per cantare, perché desideri scaricarle sul tuo smartphone. Se è così, sarai felice di sapere che sei capitato nel posto giusto. Con la mia guida di quest’oggi, infatti, il mio scopo è proprio quello di elencarti alcune delle più popolari <strong>app per cantare</strong>.</p><p data-w="56" data-c="167">Te ne parlerò nel dettaglio così che potrai capire quale tra tutte si adatta di più al tipo di festa che stai organizzando. Vedrai che alla fine potrai dirti più che soddisfatto di aver trovare l’app perfetta e farai una bella figura con i tuoi amici. Non mi resta che augurarti una buona lettura: si inizia!</p><div id="ad-in-article-0" class="banner"></div><h2 data-w="1" data-c="168">Indice</h2><ul data-w="47" data-c="215"><li><a href="#chapter1">App per cantare</a><ul><li><a href="#chapter2">Smule (Android/iOS/iPadOS)</a></li><li><a href="#chapter3">Altre app per cantare</a></li></ul></li><li><a href="#chapter4">App per cantare e registrare</a><ul><li><a href="#chapter5">Voloco (Android/iOS/iPadOS)</a></li><li><a href="#chapter6">Altre app per cantare e registrare</a></li></ul></li><li><a href="#ggd">App per cantare intonati</a><ul><li><a href="#sing-sharp">Learn to Sing — Sing Sharp (Android/iOS/iPadOS)</a></li><li><a href="#altre-app-lezioni">Altre app per cantare bene</a></li></ul></li><li><a href="#chapter7">App per cantare: PC</a></li></ul><p data-w="0" data-c="215"><a name="chapter1"></a></p><h2 data-w="3" data-c="218">App per cantare</h2><p data-w="31" data-c="249">Entriamo nel vivo di questo tutorial con alcune delle migliori <strong>app per cantare su base</strong>, che offrono una libreria di canzoni tra cui scegliere liberamente e dare il via al divertimento.</p><p data-w="0" data-c="249"><a name="chapter2"></a></p><h3 data-w="4" data-c="253">Smule (Android/iOS/iPadOS)</h3><p data-w="0" data-c="253"><img fetchpriority="high" decoding="async" class="alignnone size-full wp-image-1379222" src="https://www.aranzulla.it/wp-content/contenuti/2022/06/111a6be2.jpg" alt="Smule" width="610" height="594"></p><p data-w="43" data-c="296">Tra le prime app che ti consiglio di provare c’è sicuramente <strong>Smule</strong>, disponibile gratuitamente su <a href="https://play.google.com/store/apps/details?id=com.smule.singandroid" rel="nofollow" target="_blank">Play Store</a> e <a href="https://www.aranzulla.it/come-installare-app-su-huawei-1210515.html">store alternativi</a> per Android e <a href="https://apps.apple.com/it/app/sing-karaoke-by-smule/id509993510" rel="nofollow" target="_blank">App Store</a> di iOS e iPadOS. Quest’app offre un’ampia libreria musicale per cantare su basi anche insieme agli altri utenti.</p><p data-w="50" data-c="346">Tra le caratteristiche principali di quest’app, noterai senz’altro che vi è la possibilità di registrare e riascoltare la propria performance vocale, modificarla e migliorarla attraverso alcuni effetti gratuiti e a pagamento, acquistabili attraverso un abbonamento all’applicazione. Il costo per l’abbonamento, chiamato VIP Pass, costa <strong>9,99€</strong> al mese o <strong>49,99€</strong> all’anno.</p><p data-w="61" data-c="407">Se Smule ha destato il tuo interesse, <a href="https://www.aranzulla.it/come-scaricare-app-927964.html">scarica e installa l’app</a> tramite i link che ti ho appena fornito, e avviala. Al primo accesso, l’app ti chiederà di registrati: potrai farlo con il tuo <a href="https://www.aranzulla.it/come-accedere-google-985803.html">account Google</a>, con il tuo <a href="https://www.aranzulla.it/come-accedere-a-facebook-30659.html">account Facebook</a>, con numero di telefono o con l’email. Una volta fatto, scegli il tuo nome utente e premi il pulsante <strong>Next</strong>.</p><p data-w="44" data-c="451">Indica ora fino a 4 <strong>generi musicali</strong> che ti piacciono e, quando hai finito, premi nuovamente su <strong>Next</strong>. Come regalo di benvenuto, l’app ti chiederà quale canzone vuoi sbloccare gratuitamente per poi poterla cantare quando vuoi. Quando hai scelto, premi la voce <strong>Sing</strong> per sbloccarla.</p><p data-w="68" data-c="519">Successivamente, potrai scegliere un’altra canzone dalla schermata principale premendo sul pulsante <strong>Sing</strong> in corrispondenza del titolo e poi selezionando l’opzione <strong>Join</strong>. Ti sarà proposta una lista di registrazioni caricate dagli altri utenti, a cui puoi unirti liberamente. Fai tap sul tasto <strong>Join</strong> per selezionarne una, scegli se cantare la canzone intera o solo una parte premendo sui pulsanti <strong>Full Song</strong> o <strong>Moment</strong> e conferma toccando sulla voce <strong>Done</strong>.</p><p data-w="56" data-c="575">Infine, dai il via alla registrazione premendo sul pulsante <strong>Sing</strong> collocato in fondo alla schermata. Attendi la fine del conto alla rovescia, e comincia a cantare. Per un’esperienza migliore in singolo, utilizza gli auricolari del tuo dispositivo, ti permetteranno di sentire meglio la base musicale. Divertiti ora e prova a cantare la canzone che hai scelto.</p><p data-w="34" data-c="609">Smule è anche un’<strong>app per cantare insieme online</strong>: ti permetterà di cantare e registrare un duetto o una canzone in gruppo. Bisogna però sbloccare tali funzionalità attraverso l’abbonamento VIP o attraverso i crediti.</p><p data-w="41" data-c="650">Interessanti sono anche gli strumenti social di quest’app: Smule integra una sorta di social network per gli amanti del karaoke. Potrai quindi ascoltare le performance canore di altri utenti, dare il via a duetti online e cantare alcune canzoni a pagamento.</p><p data-w="0" data-c="650"><a name="chapter3"></a></p><h3 data-w="4" data-c="654">Altre app per cantare</h3><p data-w="0" data-c="654"><img decoding="async" src="https://www.aranzulla.it/wp-content/contenuti/2017/03/Sing-Sharp.jpg" alt="Sing Sharp" width="706" height="600"></p><p data-w="50" data-c="704">Hai provato e scaricato l’app che ti ho consigliato nel capitolo precedente, ma non era in linea con le tue esigenze? Non preoccuparti, posso ancora aiutarti; qui di seguito trovi un elenco riassuntivo di altre applicazioni popolari per cantare che potrai scaricare sul tuo dispositivo in via del tutto gratuita.</p><ul data-w="198" data-c="902"><li><strong>Sing Sharp</strong> (<a href="https://play.google.com/store/apps/details?id=com.harmonynetwork.singsharp" rel="nofollow" target="_blank">Android</a>/<a href="https://apps.apple.com/it/app/sing-sharp-learn-to-sing-vocal-exercise-warm-up-ear/id772052329?mt=8" rel="nofollow" target="_blank">iOS/iPadOS</a>) – un’app dedicata a chi vuole seguire programmi di allenamento per migliorare le proprie performance canore, con diversi livelli di difficoltà per accontentare gli utenti alle prime armi e anche quelli più esigenti. È gratuita, ma offre acquisti in-app e programmi di abbonamento a partire da <strong>5,99€</strong> per tre mesi.</li><li><strong>Karaoke Online</strong> (<a href="https://play.google.com/store/apps/details?id=com.anhlt.karaokeonline" rel="nofollow" target="_blank">Android</a>) – disponibile soltanto per Android, quest’app gratuita permette di cantare tutti i brani disponibili in maniera gratuita e di registrare le tue performance sulla memoria del tuo dispositivo, per eventualmente riascoltarle.</li><li><strong>StarMaker</strong> (<a href="https://play.google.com/store/apps/details?id=com.starmakerinteractive.starmaker" rel="nofollow" target="_blank">Android</a>/<a href="https://apps.apple.com/it/app/starmaker-canta-karaoke/id342138881" rel="nofollow" target="_blank">iOS/iPadOS</a>) – un’app per karaoke con milioni di brani da cantare, che consente anche di registrare e di modificare le tue performance grazie all’editor interno, ben fornito di effetti e strumenti. È gratis, con acquisti in-app per sbloccare funzionalità extra.</li><li><strong>Apple Music Sing</strong>&nbsp;(<a href="https://apps.apple.com/it/app/apple-music/id1108187390" rel="nofollow" target="_blank">iOS/iPadOS</a>) — più che un’app questa è una funzione di un’altra app (ovvero Musica di Apple), che consente agli abbonati a&nbsp;<a href="https://www.aranzulla.it/come-funziona-apple-music-1037560.html">Apple Music</a> di poter cantare i testi dei propri brani preferiti in varie modalità (solista, duetto e seconda voce) sfruttando una grafica davvero accattivante ed elegante, in perfetto stile Apple. La funzione in questione è disponibile sui dispositivi equipaggiati con&nbsp;<strong>iOS/iPadOS 16.2 o versioni successive</strong>.</li></ul><p data-w="16" data-c="918">Trovi maggiori informazioni su queste e altre app nella mia guida sulle migliori <a href="https://www.aranzulla.it/app-per-karaoke-1195442.html#sub-chapter3">app per karaoke</a>.</p><p data-w="0" data-c="918"><a name="chapter4"></a></p><h2 data-w="5" data-c="923">App per cantare e registrare</h2><p data-w="54" data-c="977">Esistono altresì altri tipi di strumenti che, piuttosto che un vero e proprio karaoke, sono dei piccoli “studi di registrazione” sempre a portata di mano per registrare tracce vocali e aggiungerle su basi musicali personalizzate o offerte dalle app stesse, e aggiungervi effetti e <strong>autotune</strong>. Te ne consiglio qui di seguito alcune delle migliori.</p><p data-w="0" data-c="977"><a name="chapter5"></a></p><h3 data-w="4" data-c="981">Voloco (Android/iOS/iPadOS)</h3><p data-w="0" data-c="981"><img decoding="async" class="alignnone size-full wp-image-1379231" src="https://www.aranzulla.it/wp-content/contenuti/2022/06/7019d847.jpg" alt="Voloco" width="610" height="651"></p><p data-w="45" data-c="1026"><strong>Voloco</strong> è una nota app per la registrazione di tracce vocali, semplice ma completa e funzionale, disponibile gratuitamente con abbonamento Premium (al prezzo di <strong>5,49€/mese</strong> o <strong>26,99€/anno</strong> con prova gratuita di 7 giorni) per rimuovere gli annunci pubblicitari e sbloccare effetti e funzionalità extra.</p><p data-w="61" data-c="1087">Una volta installata, avviala e concedile i <strong>permessi</strong> per l’utilizzo del microfono. Ti sarà mostrata una schermata per scegliere se sottoscrivere l’abbonamento Premium. Se sei interessato, premi sul tasto <strong>Inizia la prova gratuita di 7 giorni</strong> e segui poi le indicazioni che compaiono a schermo. In caso contrario, premi sul simbolo <strong>X</strong> situato in alto a sinistra. Visualizzerai così la schermata principale.</p><p data-w="40" data-c="1127">Per iniziare a registrare, premi dunque sul pulsante <strong>+</strong> e poi sulla voce <strong>Registra audio</strong>. Ti saranno presentati uno alla volta gli elementi dell’editor (i pulsanti <strong>Effetti</strong>, <strong>Mix</strong>, <strong>Chiave</strong>, <strong>Mixer</strong>, <strong>Monitor vocale</strong> e molto altro); premi sul pulsante <strong>Avanti</strong> per procedere.</p><p data-w="43" data-c="1170">Se non stai utilizzando degli auricolari con cavo, l’app ti consiglierà di farlo per assicurarti di avere la migliore esperienza audio possibile, tuttavia puoi pigiare sul tasto <strong>Continua</strong> per proseguire senza. È tuttavia consigliabile utilizzarli, in modo da poter usare il monitor vocale.</p><p data-w="47" data-c="1217">Quando sei pronto, dai il via alla registrazione con un tap sul <strong>pulsante rosso</strong>, e sfoga la tua creatività come desideri: scegli una base musicale premendo sul pulsante <strong>+</strong>, aggiungi degli effetti , imposta la chiave o registra anche un video premendo sull’apposita voce <strong>Video</strong> in fondo alla schermata.</p><p data-w="53" data-c="1270">Terminata la tua opera, premi nuovamente sul <strong>pulsante rosso</strong> per interrompere la registrazione, e poi sul pulsante →. Qui potrai scegliere riascoltare la traccia facendo tap sul pulsante ▶, e poi se salvare la traccia sul tuo dispositivo toccando il pulsante <strong>Download</strong>, oppure condividerla sui social o inviarla ai tuoi contatti premendo sul tasto <strong>Pubblica</strong>.</p><p data-w="0" data-c="1270"><a name="chapter6"></a></p><h3 data-w="6" data-c="1276">Altre app per cantare e registrare</h3><p data-w="0" data-c="1276"><img loading="lazy" decoding="async" class="alignnone size-full wp-image-1379235" src="https://www.aranzulla.it/wp-content/contenuti/2022/06/a4d87e86.jpg" alt="StarMaker" width="610" height="551"></p><p data-w="30" data-c="1306">Anche in questo caso, l’app di cui ti ho appena parlato non è l’unica opzione a tua disposizione. Eccone alcune altrettanto valide e funzionali che possono fare al caso tuo.</p><ul data-w="83" data-c="1389"><li><strong>GarageBand</strong> (<a href="https://apps.apple.com/it/app/garageband/id408709785" rel="nofollow" target="_blank">iOS/iPadOS</a>) – uno dei migliori strumenti a disposizione per gli utenti Apple, quest’app gratuita consente di registrare tracce vocali con semplicità grazie al fornitissimo catalogo di strumenti, effetti, loop e pacchetti gratuiti.</li><li><strong>n-Track Studio</strong> (<a href="https://play.google.com/store/apps/details?id=com.ntrack.studio.demo" rel="nofollow" target="_blank">Android</a>/<a href="https://apps.apple.com/it/app/n-track-studio-9/id1130289718" rel="nofollow" target="_blank">iOS/iPadOS</a>) – un’app per la registrazione di tracce audio che offre una libreria pressoché illimitata di basi musicali, MIDI, effetti e strumenti gratuitamente, con acquisti in app per sbloccare funzionalità extra. Esiste anche una versione Pro, disponibile al prezzo di <strong>29,99€</strong> su <a href="https://play.google.com/store/apps/details?id=com.ntrack.studio.eight.pro" rel="nofollow" target="_blank">Play Store</a> e <a href="https://apps.apple.com/it/app/n-track-studio-9-pro/id1160793386" rel="nofollow" target="_blank">App Store</a>.</li></ul><p data-w="43" data-c="1432">Per saperne di più su questi strumenti e sulle migliori <strong><a href="https://www.aranzulla.it/app-per-autotune-1182086.html">app per cantare con autotune</a></strong> ti consiglio la lettura della mia guida in proposito, in cui ho trattato l’argomento in dettaglio, nonché il mio tutorial su <a href="https://www.aranzulla.it/come-registrare-una-canzone-con-il-telefono-1247328.html">come registrare una canzone con il telefono</a>.</p><p data-w="0" data-c="1432"><a name="ggd"></a></p><h2 data-w="4" data-c="1436">App per cantare intonati</h2><p data-w="42" data-c="1478">Se sei alla ricerca di un’<strong>app per cantare intonati</strong>, in quanto desideri fare pratica eseguendo diverse tipologie di esercizi guidati realizzati appositamente per lo studio e il miglioramento della voce, ho diversi suggerimenti da darti che sono certo troverai alquanto utili.</p><p data-w="0" data-c="1478"><a name="sing-sharp"></a></p><h3 data-w="8" data-c="1486">Learn to Sing — Sing Sharp (Android/iOS/iPadOS)</h3><p data-w="0" data-c="1486"><img loading="lazy" decoding="async" src="https://www.aranzulla.it/wp-content/contenuti/2023/09/324e608b.jpg" alt="schermate app Sing Sharp" width="610" height="611" class="alignnone size-full wp-image-1531706"></p><p data-w="53" data-c="1539"><strong>Learn to Sing — Sing Sharp</strong> è un’eccellente app compatibile con dispositivi <a href="https://play.google.com/store/apps/details?id=com.harmonynetwork.singsharp" rel="nofollow" target="_blank">Android</a> (verifica su <a href="https://www.aranzulla.it/come-installare-app-su-huawei-1210515.html">store alternativi</a> se il tuo device non ha i servizi <a href="https://www.aranzulla.it/come-spostare-le-foto-da-google-foto-1689451.html">Google</a>) e <a href="https://apps.apple.com/it/app/singing-lessons-ai-vocal-coach/id772052329" rel="nofollow" target="_blank">iOS/iPadOS</a> che offre lezioni orientate al perfezionamento della <strong>tecnica vocale</strong> e della <strong>respirazione</strong>, molte delle quali integrate da contenuti audiovisivi alquanto completi e semplici da seguire.</p><p data-w="51" data-c="1590">Di base è <strong>gratuita</strong>, con alcuni inserimenti pubblicitari peraltro poco invasivi, ma è possibile sottoscrivere un abbonamento <strong>Premium</strong> per rimuoverli (con costi a partire da <strong>9,58 euro/mese</strong> per la soluzione annuale), sbloccare tutti i programmi di training previsti e altre interessanti funzionalità. Inoltre, devo informarti che l’interfaccia è completamente in <strong>inglese</strong>.</p><p data-w="34" data-c="1624">Al primo avvio, dopo aver visualizzato alcune schermate di presentazione, scegli se effettuare la <strong>registrazione</strong> associando il tuo account <a href="https://www.aranzulla.it/come-accedere-account-google-927438.html">Google</a>, <a href="https://www.aranzulla.it/come-accedere-a-facebook-30659.html">Facebook</a> o <a href="https://www.aranzulla.it/come-iscriversi-a-twitter-20742.html">X (Twitter)</a>, oppure se accedere al servizio come ospite pigiando l’opzione <strong>Guest</strong>.</p><p data-w="62" data-c="1686">Successivamente, esegui la semplice procedura guidata che consente al sistema di individuare il tuo <strong>range vocale</strong> pigiando il pulsante <strong>Start</strong> posto in basso a destra ed effettuando più vocalizzi per definire i registri <strong>medio</strong>, <strong>alto</strong> e <strong>basso</strong>. Al termine, sfiora la dicitura <strong>Press here if finished</strong> e, se pensi che quanto rilevato dall’app sia corretto, conferma il risultato, altrimenti ripeti il test.</p><p data-w="68" data-c="1754">Dopo aver completato questo passaggio, seleziona il tuo <strong>genere</strong>, quindi verifica il registro che ti è stato assegnato e sul quale si baseranno le lezioni selezionate per te, dopodiché fai tap sulla voce <strong>Explore singing lessons</strong>. A partire da questo momento inizia il vero e proprio percorso di studi: nella sezione <strong>Lessons</strong> dell’app, infatti, puoi sùbito visualizzare le varie lezioni da completare nel primo giorno di lavoro (<strong>Day 1</strong>).</p><p data-w="40" data-c="1794">Per cominciare, ti suggerisco di effettuare un opportuno riscaldamento della voce completando il <strong>vocal warmup</strong>: per farlo, innanzitutto collega allo smartphone i tuoi <a href="https://www.aranzulla.it/migliori-auricolari-guida-allacquisto-1438719.html">auricolari</a> preferiti, quindi scorri verso l’alto la schermata e pigia sul bottone <strong>Start</strong> relativo al primo esercizio.</p><p data-w="66" data-c="1860">Successivamente, tocca il pulsante <strong>[▶︎]</strong> per avviarne la riproduzione, e cerca di seguire la melodia del piano con la voce avvalendoti dell’indicatore che consente di verificare la precisione nell’esecuzione. Oltre ai comandi del player per mettere in pausa e riprendere l’esercizio, è disponibile la funzione <strong>Restart</strong> (posta in basso a sinistra) per ricominciarlo da capo, mentre la sezione <strong>Recorded</strong> consente di ascoltare la performance e all’occorrenza salvarla.</p><p data-w="66" data-c="1926">Prosegui poi con gi altri esercizi previsti dalla sessione di lavoro. Nei giorni a seguire ti verranno proposte ulteriori attività in base ai <strong>progressi</strong> che riuscirai a ottenere. Ti segnalo, inoltre, che nella sezione dell’app <strong>Programs</strong> sono presenti risorse specifiche per il miglioramento di determinati aspetti del canto (ad esempio per esercitarsi sulle note alte o sul vibrato) e un comodo <strong>vocal tuner</strong> per migliorare l’intonazione.</p><p data-w="0" data-c="1926"><a name="altre-app-lezioni"></a></p><h3 data-w="5" data-c="1931">Altre app per cantare bene</h3><p data-w="0" data-c="1931"><img loading="lazy" decoding="async" src="https://www.aranzulla.it/wp-content/contenuti/2023/09/d024eb62.jpg" alt="schermate app SolFaMi" width="610" height="678" class="alignnone size-full wp-image-1531707"></p><p data-w="47" data-c="1978">Oltre alla soluzione proposta nelle righe precedenti, puoi avvalerti anche di molte <strong>altre app per cantare bene</strong>, le quali, dunque, offrono lezioni interattive e strumenti ad hoc che consentono di allenare in molteplici modalità la propria voce. Di seguito te ne elenco alcune che reputo particolarmente valide.</p><ul data-w="212" data-c="2190"><li><strong>SolFaMe</strong> (<a href="https://play.google.com/store/apps/details?id=com.abonfireofsouls.SolFaMe" rel="nofollow" target="_blank">Android</a>/<a href="https://apps.apple.com/it/app/solfame/id1628747006" rel="nofollow" target="_blank">iOS/iPadOS</a>) — applicazione dotata di un tuner per la voce, una sezione dedicata agli esercizi e alcuni divertenti giochi interattivi grazie ai quali è possibile imparare a cantare divertendosi. Di base è gratuita, ma alcuni contenuti possono essere sbloccati solo acquistando la versione <strong>Premium</strong> al costo di <strong>2,99 euro</strong>.</li><li><strong>Perfect ear</strong> (<a href="https://play.google.com/store/apps/details?id=com.evilduck.musiciankit" rel="nofollow" target="_blank">Android</a>/<a href="https://apps.apple.com/it/app/perfect-ear-ear-trainer/id1440768353" rel="nofollow" target="_blank">iOS/iPadOS</a>) — se hai intenzione di mettere alla prova e migliorare il tuo “orecchio assoluto”, questa è senza ombra di dubbio l’app che fa per te. Dispone, infatti, di appositi strumenti per allenare l’intonazione e il ritmo. Oltre a ciò, integra diversi contenuti per lo studio della teoria musicale. È <strong>gratis</strong> ed è completamente in <strong>italiano</strong>.</li><li><strong>Riyaz</strong> (<a href="https://play.google.com/store/apps/details?id=com.musicmuni.riyaz" rel="nofollow" target="_blank">Android</a>/<a href="https://apps.apple.com/it/app/riyaz-learn-to-sing/id1341595277" rel="nofollow" target="_blank">iOS/iPadOS</a>) — si tratta di un’altra interessante risorsa che offre preziose lezioni di canto incentrate su sistemi musicali differenti. Al suo interno, infatti, puoi trovare lezioni incentrate sulla tradizione <strong>Hindustani</strong>, <strong>Carnatica</strong> o <strong>Occidentale</strong>. Di base è gratuita, ma per superare i limiti di fruibilità dell’account free (8 minuti al giorno) è necessario sottoscrivere un abbonamento con costi a partire da <strong>89,99 euro/anno</strong>.</li><li><strong>Ella</strong> (<a href="https://apps.apple.com/it/app/ella-canto/id1301456113" rel="nofollow" target="_blank">iOS/iPadOS</a>) — questa app presenta una vasta gamma di esercizi per allenare l’orecchio, lezioni teoriche e pratiche per imparare a cantare seguendo lo spartito, e integra funzionalità che permettono di verificare anche graficamente le imperfezioni della voce. È <strong>gratis</strong>.</li></ul><p data-w="0" data-c="2190"><a name="chapter7"></a></p><h2 data-w="4" data-c="2194">App per cantare: PC</h2><p data-w="0" data-c="2194"><img loading="lazy" decoding="async" class="alignnone size-full wp-image-1379233" src="https://www.aranzulla.it/wp-content/contenuti/2022/06/b71beb6b.jpg" alt="Karaoke One" width="610" height="359"></p><p data-w="32" data-c="2226">Per motivi di comodità trovi più pratico utilizzare il PC, Windows o Mac che sia, per cantare con gli amici: in questo caso, ti propongo alcuni programmi dedicati proprio a questo scopo.</p><ul data-w="210" data-c="2436"><li><strong>Karaoke One</strong> (<a href="https://www.microsoft.com/it-it/p/karaoke-one/9nblggh529wb" rel="nofollow" target="_blank">Windows</a>/<a href="https://apps.apple.com/it/app/karaoke-one/id1032413123" rel="nofollow" target="_blank">macOS</a>) – un valido software per cantare canzoni selezionate da un ampio e vario catalogo di successi del momento e del passato, nonché di registrare le proprie performance e condividerle online. Disponibile gratis, con la possibilità di sbloccare l’intera libreria di brani sottoscrivendo un abbonamento al costo di <strong>3,99€</strong> al mese o <strong>39,99€</strong> all’anno.</li><li><strong>Kanto Karaoke</strong> (<a href="https://www.kantokaraoke.it/" rel="nofollow" target="_blank">Windows/macOS</a>) – un programma per karaoke che supporta tutti i file multimediali in MP3, K5, KFN, MID, KAR, CDG, video karaoke e altro ancora, con la possibilità di registrare. È gratuito, ma offre due piani a pagamento per aggiungere canzoni illimitate alle playlist, convertire direttamente i file da MIDI a Mp3, con o senza la traccia vocale e molto altro, a partire da <strong>45€ + IVA</strong>.</li><li><strong>KaraFunPlayer</strong> (<a href="https://www.karafun.it/apps/" rel="nofollow" target="_blank">Windows/macOS</a>) – un programma disponibile anche per dispositivi <a href="https://play.google.com/store/apps/details?id=com.recisio.kfandroid" rel="nofollow" target="_blank">Android</a>, <a href="https://apps.apple.com/app/apple-store/id431050674" rel="nofollow" target="_blank">iOS/iPadOS</a> e <a href="https://www.amazon.com/gp/product/B0798P66JG" rel="nofollow" target="_blank">Fire TV Stick/Cube</a> che offre un ampio catalogo di brani da cantare, di cui alcuni possono essere riprodotti gratuitamente; altri sono accessibili non solo attivando un abbonamento ma anche solo acquistando un pass, come un Pass serata a <strong>4,99€</strong> per l’accesso illimitato per 48 ore o un abbonamento mensile a <strong>7,99€</strong> al mese, anche come carta regalo. Entrambi offrono anche la possibilità di riprodurre i brani offline e di gestire il tempo di riproduzione.</li></ul><p data-w="27" data-c="2463">Ti ho parlato di queste e altre soluzioni in dettaglio nella mia guida sui <a href="https://www.aranzulla.it/programmi-per-karaoke-23015.html#cap2">programmi per karaoke</a>, che ti invito a consultare per conoscere ancora più alternative.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>