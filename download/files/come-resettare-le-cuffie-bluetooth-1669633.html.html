<header id="pageContentHead"><h1>Come resettare le cuffie Bluetooth</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="34" data-c="34">Hai delle <strong><a href="https://www.aranzulla.it/migliori-cuffie-bluetooth-guida-allacquisto-986230.html">cuffie Bluetooth</a></strong> che non funzionano più correttamente e non sai come risolvere il problema? Sei nel posto giusto! In questa guida, ti spiegherò <strong>come resettare le cuffie Bluetooth</strong> delle marche più diffuse.</p><p data-w="50" data-c="84">Il <strong>reset delle cuffie Bluetooth</strong> può risolvere molti problemi comuni, come la mancata connessione, l'audio distorto o instabile oppure malfunzionamenti vari. Nei prossimi paragrafi, ti illustrerò passo dopo passo come eseguire questa operazione per ciascuno dei marchi sopra elencati, permettendoti così di tornare a goderti la tua musica senza problemi.</p><p data-w="36" data-c="120">Allora, sei pronto per iniziare? Sì? Perfetto! Mettiti comodo, prenditi tutto il tempo necessario per seguire le istruzioni e vedrai che riuscirai a riportare le tue cuffie Bluetooth al loro funzionamento ottimale. Ti auguro buona lettura!</p><div id="ad-in-article-0" class="banner"></div><h2 data-w="1" data-c="121">Indice</h2><ul data-w="47" data-c="168"><li><a href="#chapter1">Operazioni preliminari</a></li><li><a href="#chapter2">Come resettare le cuffie Bluetooth</a><ul><li><a href="#sub-chapter1">Come resettare le cuffie Bluetooth Sony</a></li><li><a href="#sub-chapter2">Come resettare le cuffie Bluetooth JBL</a></li><li><a href="#sub-chapter3">Come resettare le cuffie Bluetooth Huawei</a></li><li><a href="#sub-chapter4">Come resettare le cuffie Bluetooth Bose</a></li><li><a href="#sub-chapter5">Come resettare cuffie Bluetooth Panasonic</a></li><li><a href="#sub-chapter6">Come resettare cuffie Bluetooth Cellularline</a></li><li><a href="#sub-chapter7">Come resettare cuffie Bluetooth Music Sound</a></li></ul></li></ul><p data-w="0" data-c="168"><a name="chapter1"></a></p><h2 data-w="2" data-c="170">Operazioni preliminari</h2><p data-w="0" data-c="170"><img fetchpriority="high" decoding="async" src="https://www.aranzulla.it/wp-content/contenuti/2024/08/9bfb142a.jpg" alt="Cuffie Bluetooth" width="610" height="415" class="aligncenter size-full wp-image-1669730"></p><p data-w="37" data-c="207">Prima di vedere nel dettaglio <strong>come resettare le cuffie Bluetooth</strong>, è importante dissociarle dai propri dispositivi per poi effettuare nuovamente l'accoppiamento al termine del reset. A seconda del device in tuo possesso, bisogna seguire delle indicazioni differenti.</p><p data-w="75" data-c="282">Hai un <strong>PC Windows</strong>? Per iniziare, apri le <strong>Impostazioni</strong> cliccando sull'icona dell'<strong>ingranaggio</strong> sul Desktop, nella barra delle applicazioni oppure all'interno del menu Start o in alternativa utilizza la combinazione di tasti <strong>Win+I</strong>.<br>
Fatto ciò, pigia sulla voce <strong>Bluetooth e dispositivi</strong> dalla barra laterale di sinistra e poi cerca il <strong>riquadro</strong> dedicato alle cuffie nella sezione superiore. Non ti resta che cliccare sui <strong>tre puntini</strong> in alto a destra nel riquadro e scegliere <strong>Rimuovi</strong>.</p><p data-w="71" data-c="353">Se possiedi un <strong><a href="https://www.aranzulla.it/quale-mac-comprare-362719.html">Mac</a></strong>, invece, apri le <strong>Impostazioni di macOS</strong> cliccando sull'icona dell'<strong>ingranaggio</strong> nel Dock o nel Launchpad oppure premi sul <strong>logo Apple</strong> in alto a sinistra e seleziona <strong>Impostazioni di Sistema…</strong> dal menu proposto.<br>
Dopodiché, clicca sulla voce <strong>Bluetooth</strong> dalla barra laterale di sinistra e poi sulla <strong>i</strong> in corrispondenza delle cuffie da dissociare. Completa l'operazione premendo semplicemente sul pulsante <strong>Dissocia questo dispositivo…</strong> dalla finestra che compare a schermo.</p><p data-w="77" data-c="430">Se utilizzi uno smartphone oppure un tablet <strong><a href="https://www.aranzulla.it/migliori-smartphone-android-guida-allacquisto-1349365.html">Android</a></strong>, i passaggi da compiere per <strong>dissociare cuffie Bluetooth</strong> dipendono molto dall'interfaccia utente presente sul tuo device. In generale, però, basta accedere alle <strong>Impostazioni</strong> (facendo tap sull'icona dell'<strong>ingranaggio</strong> nella schermata Home o nel cassetto delle applicazioni), individuare la voce <strong>Connessioni</strong>, <strong>Connettività</strong>, <strong>Bluetooth</strong> o qualcos'altro di simile (aiutati con la <strong>funzione di ricerca</strong> integrata nelle impostazioni), cerca le cuffie tramite l'elenco proposto e poi premi sulla voce <strong>Dissocia</strong> oppure <strong>Disaccoppia</strong>.</p><p data-w="53" data-c="483">Se in possesso di un <strong><a href="https://www.aranzulla.it/quale-iphone-scegliere-905509.html">iPhone</a></strong> oppure di un <strong><a href="https://www.aranzulla.it/quale-ipad-comprare-894862.html">iPad</a></strong>? Innanzitutto, apri le <strong>Impostazioni</strong> pigiando sull'icona dell'<strong>ingranaggio</strong> nella Home screen o all'interno di Libreria app e poi premi sulla voce <strong>Bluetooth</strong>. Non ti interessa che pigiare sulla <strong>i</strong> in corrispondenza delle cuffie da disaccoppiare e infine premere sul pulsante <strong>Dissocia questo dispositivo</strong>.</p><p data-w="49" data-c="532">A questo punto, non ti resta che cercare la procedura che ti interessa nei capitoli successivi per effettuare il ripristino delle tue <a href="https://www.aranzulla.it/cuffie-wireless-49831.html">cuffie Wireless</a>. Al termine, segui le indicazioni che trovi nella mia guida su <a href="https://www.aranzulla.it/come-connettere-cuffie-bluetooth-1224959.html">come connettere cuffie Bluetooth</a> per effettuare nuovamente l'abbinamento, ovviamente se non sai come procedere.</p><p data-w="0" data-c="532"><a name="chapter2"></a></p><h2 data-w="5" data-c="537">Come resettare le cuffie Bluetooth</h2><p data-w="0" data-c="537"><img decoding="async" src="https://www.aranzulla.it/wp-content/contenuti/2024/08/f57c1821.jpg" alt="Cuffie Bluetooth" width="610" height="407" class="aligncenter size-full wp-image-1669741"></p><p data-w="46" data-c="583">Per <strong>resettare le cuffie Bluetooth</strong>, è necessario seguire una procedura specifica che dipende molto dal modello in tuo possesso. Tuttavia, posso fornirti delle istruzioni generali che puoi eseguire per effettuare tale operazione. Innanzitutto, assicurati che le cuffie siano spente prima di iniziare il processo di reset.</p><p data-w="83" data-c="666">Fatto ciò, per accedere alla <strong>modalità di ripristino</strong> spesso bisogna tenere premuti determinati pulsanti per un certo periodo di tempo. Di solito, si tratta di una combinazione di <strong>pulsanti di accensione</strong>, <strong>volume</strong> o <strong>multifunzione</strong>. Alcune combinazioni comuni sono: premere il <strong>tasto di accensione per circa 10/20 secondi</strong> oppure premere contemporaneamente i <strong>tasti di accensione e Volume Su o Volume Giù</strong> per alcuni secondi. Ad ogni modo, le cuffie dovrebbero riprodurre un segnale acustico o vocale che riguarda il ripristino. Inoltre, il LED potrebbe lampeggiare.</p><p data-w="48" data-c="714">Al termine del ripristino, sarà necessario ricollegare le cuffie al dispositivo preferito seguendo le indicazioni presenti nella guida che ti ho elencato nel <a href="#chapter1">capitolo precedente</a>. In generale, basta aprire le <strong>Impostazioni</strong>, accedere al <strong>menu dedicato al Bluetooth</strong> e utilizzare la <strong>funzione di ricerca</strong> per cercare le <strong><a href="https://www.aranzulla.it/come-funzionano-le-cuffie-bluetooth-1166702.html">cuffie Bluetooth</a></strong>.</p><p data-w="0" data-c="714"><a name="sub-chapter1"></a></p><h3 data-w="6" data-c="720">Come resettare le cuffie Bluetooth Sony</h3><p data-w="0" data-c="720"><img decoding="async" src="https://www.aranzulla.it/wp-content/contenuti/2024/08/8697adad.jpg" alt="Cuffie Bluetooth Sony" width="610" height="371" class="aligncenter size-full wp-image-1669732"></p><p data-w="55" data-c="775">Ti stai chiedendo <strong>come resettare le cuffie Bluetooth Sony</strong> in quanto stai avendo problemi da qualche giorno e vorresti procedere con il ripristino. La procedura da attuare dipende parecchio dal modello in tuo possesso. Ad esempio, se disponi delle <strong>Sony WH—CH510</strong>, premi simultaneamente il <strong>pulsante di accensione</strong> e quello <strong>Volume Giù</strong> per alcuni secondi.</p><p data-w="53" data-c="828">Se il ripristino non risolve il problema, puoi inizializzare le cuffie in modo da ripristinare le impostazioni di fabbrica. Dunque, collega eventualmente il <strong>cavo USB</strong>, spegni le cuffie e poi tieni premuti i <strong>pulsanti di accensione</strong> e <strong>Volume Giù</strong> per oltre 7 secondi. In questo caso, la luce LED blu lampeggerà per quattro volte.</p><p data-w="53" data-c="881">Se invece hai le <strong>Sony WH—1000XM5</strong> (o modello precedente o successivo), collega innanzitutto il cavo USB Type—C in dotazione e un adattatore da parete e poi premi il <strong>pulsante di accensione</strong> e quello <strong>NC/AMB</strong> simultaneamente. In questo caso, le informazioni di registrazione del dispositivo (associazione) e altre impostazioni vengono conservate.</p><p data-w="55" data-c="936">Se le cuffie Bluetooth Sony continuano a non funzionare correttamente neanche dopo il ripristino, puoi procedere con l'<strong>inizializzazione</strong>. Per prima cosa, spegni le cuffie e rimuovi eventualmente il <strong>cavo USB—C</strong>. Dopodiché, tieni premuto il <strong>tasto di accensione</strong> e quello <strong>NC/AMB</strong> per circa 7 secondi. Al termine dell'inizializzazione, l'indicatore blu lampeggerà per quattro volte.</p><p data-w="70" data-c="1006">In caso di problemi oppure hai un modello di <strong><a href="https://www.aranzulla.it/cuffie-sony-guida-allacquisto-985439.html">cuffie Sony</a></strong> diverso, puoi trovare la procedura specifica nel <strong>manuale utente</strong> presente in confezione. Se non lo trovi, puoi scaricare una copia in formato PDF direttamente dalla <a href="https://www.sony.it/electronics/support/audio-video-headphones/manuals" rel="nofollow" target="_blank">pagina Assistenza del sito di Sony</a>. Basta digitare il nome del modello o delle parole chiave nell'apposito campo e premere sul pulsante <strong>Cerca</strong>. In alternativa, seleziona il tipo di prodotto ed effettua la ricerca.</p><p data-w="0" data-c="1006"><a name="sub-chapter2"></a></p><h3 data-w="6" data-c="1012">Come resettare le cuffie Bluetooth JBL</h3><p data-w="0" data-c="1012"><img loading="lazy" decoding="async" src="https://www.aranzulla.it/wp-content/contenuti/2024/08/23e91533.jpg" alt="Cuffie Bluetooth JBL" width="610" height="407" class="aligncenter size-full wp-image-1669733"></p><p data-w="64" data-c="1076">Per <strong>resettare le cuffie Bluetooth JBL</strong>, la procedura può variare a seconda del modello specifico. Ad esempio, se disponi delle cuffie Tune 500BT, innanzitutto assicurati che siano accese e poi scollegale da tutti i dispositivi. Fatto ciò, tieni premuto contemporaneamente i tasti <strong>Volume Su</strong> e <strong>Volume Giù</strong> per circa 5 secondi. Dovresti vedere lampeggiare il LED che indica che il reset è avvenuto con successo.</p><p data-w="66" data-c="1142">Se invece hai le cuffie <strong>Vibe 100TWS</strong>, riponile nella base di ricarica, assicurandoti che siano alloggiate correttamente. Dopodiché, tieni premuto il <strong>pulsante presente sull'auricolare destro</strong> finché il LED non lampeggia velocemente due volte. Rilascialo, aspetta 1 secondo e ripeti la pressione. Dopo aver completato questi passaggi, estrai le cuffie dalla base di ricarica e attendi che si connettono tra di loro. Verrà attivata la modalità di abbinamento.</p><p data-w="40" data-c="1182">Anche in questo caso, il consiglio che ti do è quello di consultare il <strong>manuale utente</strong> incluso nella confezione delle tue <strong><a href="https://www.aranzulla.it/migliori-cuffie-jbl-guida-allacquisto-1666370.html">cuffie JBL</a></strong>. Se non lo trovi, puoi scaricare il file PDF dall'<a href="https://www.jblstore.it/pages/istruzioni" rel="nofollow" target="_blank">apposita pagina presente sul sito di JBL</a>.</p><p data-w="45" data-c="1227">Scorri l'elenco proposto (puoi sfruttare anche la funzione di ricerca del <a href="https://www.aranzulla.it/i-migliori-browser-26457.html">browser</a> attivabile tramite la combinazione di tasti <strong>Ctrl+F</strong> su Windows o <strong>cmd+f</strong> su macOS. <a href="https://www.aranzulla.it/come-cercare-una-parola-in-una-pagina-31836.html">Maggiori informazioni</a>) e poi cliccare sul link <strong>Scarica il manuale in formato PDF</strong> così da effettuare il download.</p><p data-w="0" data-c="1227"><a name="sub-chapter3"></a></p><h3 data-w="6" data-c="1233">Come resettare le cuffie Bluetooth Huawei</h3><p data-w="0" data-c="1233"><img loading="lazy" decoding="async" src="https://www.aranzulla.it/wp-content/contenuti/2024/08/937eae9c.jpg" alt="Cuffie Bluetooth Huawei" width="610" height="332" class="aligncenter size-full wp-image-1669734"></p><p data-w="45" data-c="1278">Possiedi delle <strong>cuffie Bluetooth Huawei</strong> e stai cercando la procedura per effettuare il ripristino? Ovviamente, anche in questo caso dipende parecchio dal modello che hai, ma in generale è necessario premere un <strong>pulsante per circa 10 secondi</strong> e seguire il cambio di colore dell'<strong>indicatore LED</strong>.</p><p data-w="45" data-c="1323">Pure in questo caso, il mio suggerimento resta quello di controllare gli step nel <strong>manuale utente</strong>. In alternativa, sul <a href="https://consumer.huawei.com/it/support/content/it-it15868473/" rel="nofollow" target="_blank">sito di Huawei</a> è presente un'apposita sezione in cui ci sono delle indicazioni valide per i prodotti della serie <strong>FreeBuds</strong>, <strong>FreeLace</strong> e per le <strong>FreeBuds Studio</strong>.</p><p data-w="0" data-c="1323"><a name="sub-chapter4"></a></p><h3 data-w="6" data-c="1329">Come resettare le cuffie Bluetooth Bose</h3><p data-w="0" data-c="1329"><img loading="lazy" decoding="async" src="https://www.aranzulla.it/wp-content/contenuti/2024/08/b6e0fbc7.jpeg" alt="Cuffie Bluetooth Bose" width="610" height="390" class="aligncenter size-full wp-image-1669735"></p><p data-w="67" data-c="1396">Vuoi scoprire <strong>come resettare le cuffie Bluetooth Bose</strong>? Anche in questo caso il processo varia a seconda del modello in tuo possesso. Ad esempio, se disponi delle <strong>QuietComfort 35 II</strong> o altri modelli simili, spegni le cuffie e attendi 30 secondi. Fatto ciò, collegale a una presa di corrente utilizzando un apposito adattatore. Attendi 5 secondi e poi scollega il cavo USB. Infine, attendi 1 minuto e poi accendi le cuffie.</p><p data-w="32" data-c="1428">Maggiori informazioni, comunque, puoi trovarle nel <strong>manuale utente</strong> presente nella scatola di vendita. Non lo trovi? Ti consiglio di consultare la <a href="https://www.bose.it/it_it/support.html?c=bose_headphones_support" rel="nofollow" target="_blank">pagina di supporto del sito di Bose</a> dedicata proprio alle <a href="https://www.aranzulla.it/migliori-cuffie-66382.html">cuffie</a>.</p><p data-w="0" data-c="1428"><a name="sub-chapter5"></a></p><h3 data-w="5" data-c="1433">Come resettare cuffie Bluetooth Panasonic</h3><p data-w="0" data-c="1433"><img loading="lazy" decoding="async" src="https://www.aranzulla.it/wp-content/contenuti/2024/08/a203567.jpg" alt="Cuffie Bluetooth Panasonic" width="610" height="432" class="aligncenter size-full wp-image-1669736"></p><p data-w="74" data-c="1507">Per <strong>resettare le cuffie Bluetooth Panasonic</strong>, anche in questo caso la procedura da seguire dipende molto dal modello che hai. In generale, però, è necessario premere il <strong>tasto di accensione</strong> per circa 3/5 secondi fino a quando il LED non inizia a lampeggiare. Ad ogni modo, segui le istruzioni presenti nel manuale oppure, se non lo trovi, puoi scaricare una copia in PDF dalla <a href="https://support-it.panasonic.eu/app/products/find" rel="nofollow" target="_blank">pagina Trova il manuale di un prodotto del sito di Panasonic</a>.</p><p data-w="0" data-c="1507"><a name="sub-chapter6"></a></p><h3 data-w="5" data-c="1512">Come resettare cuffie Bluetooth Cellularline</h3><p data-w="0" data-c="1512"><img loading="lazy" decoding="async" src="https://www.aranzulla.it/wp-content/contenuti/2024/08/7fbc8686.jpg" alt="Cuffie Bluetooth CellularLine" width="610" height="407" class="aligncenter size-full wp-image-1669737"></p><p data-w="44" data-c="1556">Hai delle <strong>cuffie Bluetooth Cellularline</strong>? Puoi procedere con il ripristino seguendo le indicazioni che trovi nel <strong>manuale delle istruzioni</strong> presente in confezione. Se non lo hai, puoi scaricarlo dal sito <a href="https://www.manualeduso.it/cellular-line" rel="nofollow" target="_blank">Manuale D'uso.it</a> oppure contattare direttamente Cellularline attraverso <a href="https://www.cellularline.com/it-it/contattaci" rel="nofollow" target="_blank">il modulo presente sul sito Web</a>.</p><p data-w="0" data-c="1556"><a name="sub-chapter7"></a></p><h3 data-w="6" data-c="1562">Come resettare cuffie Bluetooth Music Sound</h3><p data-w="0" data-c="1562"><img loading="lazy" decoding="async" src="https://www.aranzulla.it/wp-content/contenuti/2024/08/87c5340f.jpeg" alt="Cuffie Bluetooth Music Sound" width="610" height="447" class="aligncenter size-full wp-image-1669738"></p><p data-w="61" data-c="1623">Se hai bisogno di <strong>resettare cuffie Bluetooth Music Sound</strong>, quello che devi fare è recuperare il <strong>manuale utente</strong> presente in confezione e cercare le istruzioni dedicate. Purtroppo, il sito Web di Music Sound non ha una sezione da cui poter <strong>scaricare manuali in PDF</strong> (almeno nel momento in cui pubblico questa guida), perciò dovrai contattare direttamente l'azienda attraverso il <a href="https://musicsound.com/contattaci/" rel="nofollow" target="_blank">modulo dedicato</a>.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>