<header id="pageContentHead"><h1>Come registrare un audio</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="61" data-c="61">Domani hai una riunione di lavoro molto importante e vorresti registrarla, così da poter riascoltare a casa le indicazioni del tuo capo e cercare di svolgere le tue mansioni al meglio. Purtroppo, però, non sai proprio come fare. Il fatto è che non sei mai stato un tipo “tecnologico” e le tue conoscenze in merito alle <strong>registrazioni audio</strong> sono piuttosto scarse.</p><p data-w="59" data-c="120">Hai provato a guardare sul tuo smartphone, hai cercato soluzioni sul computer, ma non hai trovato niente di adeguato al tuo scopo. Ti sembra tutto troppo complicato e, preso dallo sconforto, hai quasi deciso di rinunciare. Alla fine, però, hai deciso di fare un altro tentativo e di cercare una soluzione online, così sei finito su questo mio tutorial.</p><p data-w="94" data-c="214">Ho indovinato? Bene, perché in questa guida ti spiegherò, in maniera semplice ma non per questo poco dettagliata, <strong>come registrare un audio</strong> da computer, smartphone e tablet usando soluzioni alla portata di tutti. Prenditi, dunque, qualche minuto di tempo libero, scegli la soluzione che ti sembra più adatta a te e usala seguendo le mie indicazioni. Ti assicuro che, in men che non si dica, riuscirai a registrare i tuoi primi audio al meglio. Detto ciò, non mi resta che augurarti una buona lettura e farti un grosso in bocca al lupo per tutto!</p><div id="ad-in-article-0" class="banner"></div><h2 data-w="1" data-c="215">Indice</h2><ul data-w="60" data-c="275"><li><a href="#chapter1">Come registrare un audio dal PC</a><ul><li><a href="#chapter2">Come registrare audio su Windows</a></li><li><a href="#chapter3">Come registrare audio su Mac</a></li><li><a href="#chapter4">Come registrare audio con Audacity</a></li></ul></li><li><a href="#chapter5">Come registrare audio dal telefono</a><ul><li><a href="#chapter6">Come registrare audio su Android</a></li><li><a href="#chapter7">Come registrare audio su iPhone</a></li></ul></li><li><a href="#chapter8">Come registrare un audio su Classroom</a><ul><li><a href="#chapter9">Da PC</a></li><li><a href="#chapter10">Da smartphone e tablet</a></li></ul></li><li><a href="#chapter11">Come registrare un audio su PowerPoint</a><ul><li><a href="#chapter12">Da PC</a></li><li><a href="#chapter13">Da smartphone e tablet</a></li></ul></li></ul><p data-w="0" data-c="275"><a name="chapter1"></a></p><h2 data-w="6" data-c="281">Come registrare un audio dal PC</h2><p data-w="58" data-c="339">Il dispositivo che desideri utilizzare per effettuare le tue registrazioni è un <strong>PC</strong>? Molto bene! Nei paragrafi successivi ti mostrerò come ottenere registrazioni perfettamente udibili, con suoni chiari e puliti, in maniera semplice. A tal scopo, puoi affidarti sia alle soluzioni predefinite di <strong>Windows</strong> e <strong>macOS</strong> che ad <strong>applicazioni di terze parti</strong>. Quali? Trovi spiegato tutto qui sotto.</p><p data-w="0" data-c="339"><a name="chapter2"></a></p><h3 data-w="5" data-c="344">Come registrare audio su Windows</h3><p data-w="0" data-c="344">
<img fetchpriority="high" decoding="async" src="https://www.aranzulla.it/wp-content/contenuti/2020/07/539e228e.jpg" alt="Registratore vocale Windows" width="610" height="478" class="alignnone size-full wp-image-1221588"></p><p data-w="36" data-c="380">La prima applicazione che voglio mostrarti è il <strong>Registratore vocale</strong> che puoi trovare già installato all’interno del tuo computer <strong>Windows</strong>. Essendo un’applicazione integrata nel sistema, ti sarà necessario solamente cercarla tra le quelle presenti sul PC.</p><p data-w="67" data-c="447">Per effettuare la ricerca, scrivi <strong>“Registratore vocale”</strong> nella <strong>barra di ricerca</strong> (situata nella barra delle applicazioni in basso o nel menu Start) e clicca sulla voce <strong>Apri</strong>. Una volta fatto ciò, premi il pulsante <strong>Sì</strong>, per consentire al registratore vocale di accedere al microfono (se necessario). Nella nuova finestra che si è aperta, clicca poi sul pulsante <strong>Rec</strong> (con l’immagine di un microfono) per avviare la registrazione.</p><p data-w="76" data-c="523">A registrazione avviata, puoi decidere di stopparla definitivamente, cliccando sul pulsante <strong>Stop</strong> (il pulsante blu), oppure di metterla in pausa (e successivamente riprenderla dal punto esatto in cui l’hai fermata), cliccando sul pulsante <strong>Sospendi registrazione</strong> (per riavviarla devi fare di nuovo clic su questo pulsante). Invece, schiacciando il pulsante <strong>Aggiungi un evidenziatore</strong> (quello con la bandierina) verrà aggiunto un segnalibro per contrassegnare una parte specifica della registrazione che potrai vedere, nel punto esatto, a registrazione terminata.</p><p data-w="78" data-c="601">Hai registrato il tuo primo audio? Bene! Ora, tramite la nuova schermata dell’applicazione, lo puoi riascoltare ed effettuare delle modifiche. Cliccando sul pulsante <strong>Taglia</strong> potrai tagliare dei pezzi di registrazione semplicemente spostando i due cursori neri e poi, cliccando sul pulsante <strong>Salva</strong>, decidere se <strong>aggiornare la copia originale</strong> o <strong>salvare una copia</strong> del file. Invece, cliccando sul pulsante <strong>Rinomina</strong> potrai rinominare la tua registrazione. Oltre a questo puoi decidere anche di condividerla o eliminarla, cliccando sui relativi pulsanti.</p><p data-w="64" data-c="665">Ultimo, ma non meno importante, cliccando sul pulsante <strong>Visualizzazione altre info</strong> (i tre puntini) potrai selezionare la voce <strong>Apri percorso file</strong> per accedere alla cartella dove vengono salvate le registrazioni. In alternativa, puoi trovarle manualmente aprendo l’<strong>Esplora File</strong> (l’icona della cartella gialla presente nel menu in basso) e seguendo il percorso <strong>Documenti &gt; Registrazione di suoni</strong>. I file sono salvati in formato <strong>.m4a</strong>.</p><p data-w="0" data-c="665"><a name="chapter3"></a></p><h3 data-w="5" data-c="670">Come registrare audio su Mac</h3><p data-w="0" data-c="670">
<img decoding="async" src="https://www.aranzulla.it/wp-content/contenuti/2020/07/ad0d2a49.jpg" alt="Memo vocali Mac" width="610" height="479" class="alignnone size-full wp-image-1221589"></p><p data-w="38" data-c="708">Utilizzi un <strong>Mac</strong>? Allora, per registrare i tuoi audio, puoi usare <strong>Memo Vocali</strong>: un’applicazione integrata nel sistema operativo macOS ideata per registrare in maniera semplicissima delle note vocali tramite il microfono interno del computer o qualsiasi microfono esterno.</p><p data-w="58" data-c="766">Per aprirla, accedi al <strong>Launchpad</strong> (l’icona del razzo presente sulla barra Dock) e clicca sulla sua icona, dopodiché premi sul pulsante <strong>Continua</strong> (se visualizzi il messaggio di benvenuto) e scegli se abilitare l’uso della <strong>posizione</strong> e la sincronizzazione dei tuoi memo vocali su <a href="https://www.aranzulla.it/come-usare-icloud-26819.html">iCloud</a> (ti consiglio di no per la prima richiesta e di sì per la seconda).</p><p data-w="63" data-c="829">Ora non ti resta che avviare la tua prima registrazione. Per procedere, clicca dunque sul pulsante <strong>Rec</strong> (il cerchio rosso). In seguito, se vuoi interrompere momentaneamente la registrazione, clicca sul pulsante <strong>Pausa</strong> (le due barrette rosse); se invece vuoi terminare la registrazione, premi sul pulsante <strong>Fine</strong>. Nella parte sinistra della finestra comparirà l’<strong>elenco delle registrazioni</strong> man mano che ne farai di nuove.</p><p data-w="43" data-c="872">Una volta finito di registrare, nella nuova schermata che si aprirà, potrai riascoltare la tua registrazione cliccando sul pulsante ▶︎ oppure modificarla, premendo il pulsante <strong>Modifica</strong>, posto nell’angolo superiore destro. Le opzioni di modifica consentono di <strong>sostituire</strong>, <strong>tagliare</strong> o <strong>eliminare</strong> un pezzo di registrazione.</p><p data-w="60" data-c="932">Per sostituire, cioè sovrascrivere una parte di registrazione con un nuovo audio, posiziona la testina di riproduzione (la linea blu che scorre lungo l’onda di registrazione) nel punto esatto dal quale vuoi che cominci la sovrascrittura dell’audio. Ora premi sul pulsante <strong>Sostituisci</strong> per registrare sopra la parte selezionata. Quando hai finito, clicca sul pulsante <strong>Interrompi</strong> e poi su quello <strong>Fine</strong>.</p><p data-w="52" data-c="984">Per tagliare o eliminare un pezzo della registrazione, invece, clicca sul pulsante <strong>Taglia</strong> (il rettangolo nell’angolo superiore destro) e, infine, sposta la testina gialla a destra e a sinistra impostando gli estremi della sezione che desideri tagliare. Ora non ti resta che premere sul pulsante <strong>Taglia</strong> oppure su <strong>Elimina</strong>, infine su <strong>Salva</strong>.</p><p data-w="68" data-c="1052">Se vuoi cancellare direttamente tutta la registrazione selezionala dall’elenco, fai clic destro e seleziona la voce <strong>Elimina</strong> dal menu contestuale. Per rinominarla, invece, fai clic sul suo <strong>nome</strong>, cancella il testo e scrivi il nome che desideri. Infine, per spostare la tua registrazione, selezionala dall’elenco, tieni premuto il <strong>clic sinistro</strong> e trascinala sulla <strong>Scrivania</strong> o in una <strong>cartella del Finder</strong>. I file sono salvati in formato <strong>.m4a</strong>.</p><p data-w="0" data-c="1052"><a name="chapter4"></a></p><h3 data-w="5" data-c="1057">Come registrare audio con Audacity</h3><p data-w="0" data-c="1057">
<img decoding="async" src="https://www.aranzulla.it/wp-content/contenuti/2020/07/d5d038c4.jpg" alt="Registrare audio con Audacity" width="610" height="476" class="alignnone size-full wp-image-1221590"></p><p data-w="65" data-c="1122">L’ultima soluzione per PC che voglio proporti consiste in <strong>Audacity</strong>, uno dei migliori programmi di editing audio gratuiti e open source, disponibile per <strong>Windows</strong>, <strong>macOS</strong> e <strong>Linux</strong>. Non ti spaventare, non si tratta di nulla di troppo complicato, Audacity è adatto anche per i principianti. La sua interfaccia è intuitiva e completamente in italiano. Vuoi provarlo? Bene, allora segui bene quello che sto per dirti.</p><p data-w="54" data-c="1176">Come prima cosa, effettua il download del programma collegandoti al suo <a href="https://www.audacityteam.org" rel="nofollow" target="_blank">sito Internet ufficiale</a> e cliccando prima sul pulsante <strong>Download Audacity</strong> e poi, se utilizzi un <strong>PC Windows</strong>, sulla voce <strong>Audacity For Windows</strong>. In seguito, fai clic sul link <strong>Audacity x.x.x installer</strong>, quindi su <strong>Audacity Windows installer</strong> e il gioco è fatto.</p><p data-w="57" data-c="1233">Al termine del download, apri il <strong>file .exe</strong> ottenuto, clicca sul pulsante <strong>Sì</strong> per consentire all’applicazione di apportare modifiche sul dispositivo, seleziona la <strong>lingua</strong> e premi su <strong>OK</strong>. Clicca poi su <strong>Avanti</strong> per quattro volte e su <strong>Installa</strong>. Attendi qualche secondo, poi premi nuovamente su <strong>Avanti</strong> e su <strong>Fine</strong>, per concludere il setup. Audacity si aprirà automaticamente.</p><p data-w="56" data-c="1289">Se utilizzi un <strong>Mac</strong>, procedi invece in questo modo: collegati al <a href="https://www.audacityteam.org" rel="nofollow" target="_blank">sito ufficiale di Audacity</a> e clicca sul pulsante <strong>Download Audacity</strong>. Ora premi sul pulsante <strong>Audacity for macOS</strong>; nella nuova pagina apertasi, premi sul link <strong>Audacity x.x.x .dmg file</strong> e poi su <strong>Audacity macOS dmg</strong>, per scaricare il <strong>file .dmg</strong> per installare il programma.</p><p data-w="60" data-c="1349">Al termine del download, apri il <strong>file .dmg</strong> scaricato e trascina l’icona del programma all’interno della cartella <strong>Applicazioni</strong>. Fatto? Benissimo. Ora non ti resta che aprire Audacity agendo tramite il <strong>Launchpad</strong> o cercando l’icona nella cartella <strong>Applicazioni</strong>. Clicca poi sul pulsante <strong>Consenti</strong> (per autorizzare l’apertura di un software che non proviene da sviluppatori certificati, operazione necessaria solo al primo avvio).</p><p data-w="74" data-c="1423">Ora sei pronto per cominciare a usare Audacity. La prima cosa da fare è scegliere il microfono giusto. Clicca, quindi, sul menu a tendina in corrispondenza dell’icona del <strong>microfono</strong> e scegli l’opzione <strong>Microfono integrato</strong> per registrare i suoni esterni al computer, come la voce. Il programma per Windows, a differenza di quello per Mac, offre anche la possibilità di registrare i suoni riprodotti dal computer, selezionando la voce <strong>Microsoft Sound Mapper</strong> dallo stesso menu.</p><p data-w="96" data-c="1519">Non ti resta, poi, che avviare la registrazione cliccando sul pulsante <strong>Rec</strong> (il pallino rosso). Puoi decidere di metterla in pausa, cliccando sul pulsante <strong>Pausa</strong> (le due linee), oppure di terminarla, cliccando sul pulsante <strong>Stop</strong> (il quadrato). Per salvare la tua registrazione, seleziona invece la voce <strong>File</strong> dal menu in alto a sinistra, seleziona la voce <strong>Esporta audio</strong> da quest’ultimo, digita un <strong>nome</strong> da assegnare al file, scegli il <strong>formato</strong> di output (es. MP3), la cartella di destinazione e clicca su <strong>Salva</strong>. Se vuoi, nella nuova finestra, inserisci i <strong>tag metadati</strong> e premi sul pulsante <strong>OK</strong>.</p><p data-w="47" data-c="1566">Audacity offre moltissime altre funzionalità per modificare e migliorare le tue registrazioni. Se vuoi imparare a tagliare pezzi di audio, modificare la velocità, la qualità o regolare il volume, ti consiglio la mia guida su <a href="https://www.aranzulla.it/come-usare-audacity-951737.html">come usare Audacity</a> dove troverai tutte le informazioni utili a tal riguardo.</p><p data-w="0" data-c="1566"><a name="chapter5"></a></p><h2 data-w="5" data-c="1571">Come registrare audio dal telefono</h2><p data-w="65" data-c="1636">Per questioni di praticità hai scelto di effettuare le tue registrazioni audio da <strong>smartphone o tablet</strong>? Nessun problema: ci sono moltissime soluzioni che puoi utilizzare sia su <strong>Android</strong> che su <strong>iPhone/iPad</strong>. Riuscirai facilmente nel tuo intento e potrai ottenere un’ottima registrazione anche tramite questi dispositivi. Vuoi scoprire come? Bene, allora procedi nella lettura e scoprirai <strong>come registrare un audio</strong> mediante i tuoi dispositivi mobili.</p><p data-w="0" data-c="1636"><a name="chapter6"></a></p><h3 data-w="5" data-c="1641">Come registrare audio su Android</h3><p data-w="0" data-c="1641">
<img loading="lazy" decoding="async" src="https://www.aranzulla.it/wp-content/contenuti/2020/07/9f71c2c7.jpg" alt="Registratore vocale Android" width="610" height="542" class="alignnone size-full wp-image-1221591"></p><p data-w="35" data-c="1676">Se utilizzi un dispositivo <strong>Android</strong>, è probabile che questo disponga di un <strong>Registratore vocale integrato</strong>. Per cercarlo, recati nella <strong>Schermata Home</strong> o nel <strong>drawer delle app</strong> e controlla tra le icone e le cartelle disponibili.</p><p data-w="69" data-c="1745">Una volta individuata (il nome potrebbe variare a seconda della marca e del modello) fai tap su di essa e aprila. Tramite il pulsante <strong>Rec</strong>, quello centrale, puoi avviare la registrazione e interromperla, facendo tap sul pulsante <strong>Pausa</strong> (le due linee). Per concludere definitivamente la registrazione, premi su <strong>Stop</strong> (solitamente rappresentato da un quadrato o da un segno di spunta). Il file verrà salvato in maniera automatica sul dispositivo.</p><p data-w="0" data-c="1745">
<img loading="lazy" decoding="async" src="https://www.aranzulla.it/wp-content/contenuti/2020/07/bc1974b4.jpg" alt="Registratore vocale Android 2" width="610" height="542" class="alignnone size-full wp-image-1221592"></p><p data-w="52" data-c="1797">Il tuo dispositivo non possiede un registratore integrato? Allora posso consigliarti un’app per Android tra le più apprezzate. Si tratta di <strong>Registratore Vocale di Triveous</strong>, disponibile in versione gratuita sul <a href="https://play.google.com/store/apps/details?id=com.triveous.recorder&amp;hl=it" rel="nofollow" target="_blank">Play Store di Google</a> e su <a href="https://www.aranzulla.it/come-installare-app-su-huawei-1210515.html">store alternativi</a>. Ne è poi disponibile una <strong>versione PRO</strong> (da 4,99 euro al mese o 19,99 euro all’anno).</p><p data-w="56" data-c="1853">Nella versione free, l’app consente di registrare in formattato m4a sperimentale, aggiungere note e immagini, ed effettuare alcune modifiche come la <strong>cancellazione del rumore e dell’eco</strong>. La versione a pagamento, invece, offre delle funzionalità in più come l’<strong>archiviazione nel Cloud Skyro</strong>, la <strong>sincronizzazione</strong> tra dispositivi, la condivisione della registrazione come <strong>link</strong> e il <strong>supporto</strong>.</p><p data-w="63" data-c="1916">Dopo aver scaricato e installato l’applicazione sul tuo dispositivo, aprila facendo tap sulla relativa icona. Per avviare una registrazione, premi poi sull’icona del <strong>microfono</strong> posta in basso. Per attivare altre funzioni avanzate, premi sul pulsante <strong>menu</strong> (i tre puntini) e seleziona la voce <strong>Impostazioni</strong> dal menu a comparsa. Nella nuova schermata che si apre, seleziona la voce <strong>Core Audio</strong> per modificare i parametri.</p><p data-w="0" data-c="1916"><a name="chapter7"></a></p><h3 data-w="5" data-c="1921">Come registrare audio su iPhone</h3><p data-w="0" data-c="1921">
<img loading="lazy" decoding="async" src="https://www.aranzulla.it/wp-content/contenuti/2020/07/7c7c7156.jpg" alt="Memo vocali iPhone" width="610" height="542" class="alignnone size-full wp-image-1221593"></p><p data-w="28" data-c="1949">Utilizzi un <strong>iPhone</strong>? Allora sono felice di comunicarti che, installata direttamente sul dispositivo, c’è l’app <strong>Memo Vocali</strong>, la stessa disponibile su <a href="#chapter3">Mac</a>. Il suo funzionamento è pressoché identico.</p><p data-w="44" data-c="1993">Per utilizzarla accedi alla tua <strong>schermata Home</strong> e fai tap sull’icona <strong>Memo Vocali</strong>. Una volta aperta non ti resta che fare tap sul pulsante <strong>Rec</strong> (il pallino rosso) per avviare la registrazione. Quando desideri terminarla, invece, fai tap sul pulsante <strong>Stop</strong> (il quadrato rosso).</p><p data-w="50" data-c="2043">Per avere accedere alle altre funzionalità, a registrazione avviata, allarga la schermata nera, trascinandola verso l’alto. In questo modo troverai i pulsanti <strong>Pausa</strong> (le due righe), <strong>Riprendi</strong> e <strong>Fine</strong> (sul quale fare tap dopo aver terminato). Inoltre, potrai modificare la tua registrazione sostituendone una sezione, tagliandola o eliminandone una parte.</p><p data-w="27" data-c="2070">Se desideri più informazioni per utilizzare al meglio l’app <strong>Memo vocali</strong>, ti consiglio di leggere la mia guida su <a href="https://www.aranzulla.it/come-registrare-audio-con-iphone-1171115.html">come registrare audio con iPhone</a>, dedicata completamente all’argomento.</p><p data-w="0" data-c="2070">
<img loading="lazy" decoding="async" src="https://www.aranzulla.it/wp-content/contenuti/2020/07/f932b6b.jpg" alt="Registratore iPhone2" width="610" height="542" class="alignnone size-full wp-image-1221594"></p><p data-w="79" data-c="2149">Memo Vocali non fa per te? Non c’è problema, esistono numerose altre app che puoi scaricare dall’App Store, come ad esempio, <strong><a href="https://apps.apple.com/it/app/registratore-vocale-voz/id1336782987" rel="nofollow" target="_blank">Registratore vocale-Voz</a></strong>. La sua interfaccia semplice e intuitiva consente, in maniera totalmente gratuita (ma con la presenza di pubblicità), di registrare audio, salvarli sul dispositivo, modificarli e condividerli sui social o con i propri contatti. Dalle <strong>Impostazioni</strong>, inoltre, si può decidere il formato del file (M4A, AIFF o WAV) e modificare il <strong>Canale</strong> da Mono a Stereo.</p><p data-w="66" data-c="2215">Avviare una registrazione è molto facile. Devi solo fare tap sull’icona dell’app e successivamente sul pulsante <strong>Rec</strong> (il pallino rosso). Puoi interromperla facendo tap sul pulsante <strong>Pausa</strong> (le due linee) e riprenderla. Per interromperla definitivamente, fai tap sul pulsante <strong>Stop</strong> (il quadrato), rinomina il file e premi sulla voce <strong>OK</strong>. Dal menu in basso potrai vedere le tue registrazioni salvate, facendo tap sull’icona con le <strong>cuffie</strong>.</p><p data-w="0" data-c="2215"><a name="chapter8"></a></p><h2 data-w="6" data-c="2221">Come registrare un audio su Classroom</h2><p data-w="66" data-c="2287">Hai la necessità di <strong>creare un audio su <a href="https://www.aranzulla.it/come-usare-google-classroom-1210429.html">Google Classroom</a></strong>, la piattaforma di <a href="https://www.aranzulla.it/come-spostare-le-foto-da-google-foto-1689451.html">Google</a> per la didattica online? Mi dispiace comunicarti che non è possibile creare direttamente un audio tramite questa piattaforma, però puoi comunque caricare un audio registrato in altro modo. Nei prossimi paragrafi ti spiegherò come fare; si tratta, infatti, di una procedura estremamente semplice che può essere svolta nel giro di pochi secondi.</p><p data-w="0" data-c="2287"><a name="chapter9"></a></p><h3 data-w="2" data-c="2289">Da PC</h3><p data-w="0" data-c="2289">
<img loading="lazy" decoding="async" src="https://www.aranzulla.it/wp-content/contenuti/2020/07/c95f3231.jpg" alt="Registrare audio Classroom" width="610" height="336" class="alignnone size-full wp-image-1221595"></p><p data-w="25" data-c="2314">Come prima cosa, registra il tuo audio con il <a href="#chapter2">registratore integrato nel tuo PC</a> oppure tramite <a href="#chapter4">Audacity</a>, seguendo i suggerimenti che ti ho dato precedentemente.</p><p data-w="66" data-c="2380">Ora non devi far altro che accedere a Google Classroom tramite il tuo <a href="https://www.aranzulla.it/che-cose-il-browser-1029113.html">browser</a>, selezionare il <strong>Corso</strong> nel quale desideri inserire il file audio e cliccare sulla voce <strong>Condividi qualcosa con il corso</strong>. In seguito, fai clic sul pulsante <strong>Aggiungi</strong> e seleziona <strong>File</strong> dal menu a tendina. Nella nuova finestra, premi sul pulsante <strong>Seleziona file da dispositivo</strong> e scegli il file audio salvato precedentemente sul computer.</p><p data-w="28" data-c="2408">Non ti resta, infine, che fare clic sul pulsante <strong>Carica</strong> e attendere il completamento dell’operazione. Una volta caricato il file, aggiungi una descrizione e premi il tasto <strong>Pubblica</strong>.</p><p data-w="0" data-c="2408"><a name="chapter10"></a></p><h3 data-w="4" data-c="2412">Da smartphone e tablet</h3><p data-w="0" data-c="2412">
<img loading="lazy" decoding="async" src="https://www.aranzulla.it/wp-content/contenuti/2020/07/3620e417.jpg" alt="Audio app Classroom" width="610" height="542" class="alignnone size-full wp-image-1221596"></p><p data-w="32" data-c="2444">Se agisci tramite l’<strong>app di Google Classroom</strong> per <a href="https://play.google.com/store/apps/details?id=com.google.android.apps.classroom" rel="nofollow" target="_blank">Android</a> o <a href="https://apps.apple.com/it/app/classroom/id1085319084" rel="nofollow" target="_blank">iOS/iPadOS</a>, il procedimento che devi compiere è molto simile a quello descritto in precedenza per la versione PC del servizio.</p><p data-w="35" data-c="2479">Registra, dunque, l’audio tramite l’app di registrazione vocale del tuo device, apri l’app di Classroom, accedi al <strong>Corso</strong> sul quale vuoi caricare il file audio e fai tap sulla voce <strong>Condividi qualcosa con il corso</strong>.</p><p data-w="54" data-c="2533">Ora premi sul pulsante <strong>Allega</strong> (quello a forma di graffetta) e seleziona la voce <strong>File</strong>. Nella nuova schermata cerca la cartella nella quale risiede il file. Nel caso di dispositivo <strong>Android</strong> potrai scegliere tra differenti cartelle come <strong>Recenti</strong> o <strong>Audio</strong>. Su <strong>iPhone</strong>, invece, potrai cercare tra <strong>iCloud</strong> e i <strong>file salvati</strong> direttamente sul dispositivo.</p><p data-w="25" data-c="2558">Una volta trovato l’audio, fai tap su di esso; attendi il caricamento, aggiungi una descrizione e premi sul pulsante <strong>Invia</strong> (quello a forma di freccia).</p><p data-w="0" data-c="2558"><a name="chapter11"></a></p><h2 data-w="6" data-c="2564">Come registrare un audio su PowerPoint</h2><p data-w="34" data-c="2598">Desideri usare <strong><a href="https://www.aranzulla.it/come-scaricare-power-point-gratis-923853.html">PowerPoint</a></strong> per aggiungere una narrazione audio alle tue presentazione? Nessun problema: si tratta di una funzionalità presente nel celebre software Microsoft, molto comoda e semplice da usare. Ora ti mostro come avvalertene.</p><p data-w="0" data-c="2598"><a name="chapter12"></a></p><h3 data-w="2" data-c="2600">Da PC</h3><p data-w="0" data-c="2600">
<img loading="lazy" decoding="async" src="https://www.aranzulla.it/wp-content/contenuti/2020/07/ba5ed3d.jpg" alt="Audio PowerPoint PC" width="610" height="323" class="alignnone size-full wp-image-1221599"></p><p data-w="74" data-c="2674">Se preferisci agire da <strong>PC</strong>, come prima cosa accedi a Microsoft PowerPoint, crea una presentazione oppure aprine una già esistente. Ora, nella diapositiva nella quale desideri inserire un audio, seleziona dal menu in alto la voce <strong>Inserisci</strong> e clicca sul pulsante <strong>Audio</strong>. Dal menu a comparsa, seleziona quindi la voce <strong>Registra audio</strong>, consenti a PowerPoint di accedere al microfono (cliccando sul pulsante <strong>OK</strong>) e, all’apertura della finestra chiamata <strong>Registra Audio</strong>, clicca sul pulsante <strong>Rec</strong>.</p><p data-w="50" data-c="2724">Ora non ti resta che parlare e interrompere la registrazione, schiacciando il pulsante <strong>Stop</strong> quando hai finito. Come ultima cosa, clicca sul pulsante <strong>Inserisci</strong>, per inserire la tua registrazione nella diapositiva. Comparirà l’immagine di un altoparlante, che potrai spostare dove desideri (sempre all’interno della diapositiva). Cliccandoci sopra potrai avviare l’audio.</p><p data-w="0" data-c="2724"><a name="chapter13"></a></p><h3 data-w="4" data-c="2728">Da smartphone e tablet</h3><p data-w="0" data-c="2728">
<img loading="lazy" decoding="async" src="https://www.aranzulla.it/wp-content/contenuti/2020/07/71eec97c.jpg" alt="PowerPoint app" width="610" height="542" class="alignnone size-full wp-image-1221608"></p><p data-w="27" data-c="2755">Utilizzando l’<strong>app di Microsoft PowerPoint</strong> per <a href="https://play.google.com/store/apps/details?id=com.microsoft.office.powerpoint&amp;hl=it" rel="nofollow" target="_blank">Android</a> la procedura rimane praticamente invariata. Accedi a quest’ultima e seleziona una presentazione già esistente o, eventualmente, creane una nuova.</p><p data-w="64" data-c="2819">Nella diapositiva nella quale desideri inserire la tua registrazione audio, se utilizzi uno smartphone, fai tap sulla <strong>freccia</strong> (in basso) e successivamente sulla voce <strong>Home</strong>. Su tablet, invece, basta selezionare la scheda <strong>Home</strong> presente in alto. Seleziona poi la voce <strong>Inserisci</strong> e fai tap su <strong>Audio</strong>. A questo punto, seleziona l’app del registratore installata sul tuo dispositivo e registra un audio, premendo su <strong>Rec</strong>.</p><p data-w="50" data-c="2869">Una volta terminato, fai tap sul pulsante <strong>Stop</strong> e salva la registrazione in formato <strong>MP3</strong>, <strong>WAV</strong> o <strong>MID/MIDI</strong>. Seleziona, infine, la traccia audio da inserire ed essa verrà annessa automaticamente alla diapositiva. La procedura, purtroppo, non può essere eseguita tramite l’app di <a href="https://apps.apple.com/it/app/microsoft-powerpoint/id586449534" rel="nofollow" target="_blank">Microsoft Power Point per iPhone i iPad</a>.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>