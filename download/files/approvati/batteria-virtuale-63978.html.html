<header id="pageContentHead"><h1>Batteria virtuale</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="58" data-c="58">Per sviluppare al meglio le tue creazioni musicali, vorresti utilizzare una <strong>batteria virtuale</strong> che ti consenta, in maniera quanto più semplice e intuitiva possibile, di realizzare delle tracce ritmiche. In tal modo, eviteresti dunque di dover ingaggiare uno strumentista e affrontare i numerosi problemi logistici e di <a href="https://www.aranzulla.it/come-registrare-la-batteria-1281849.html">registrazione</a> che questo genere di soluzione, per forza di cose, comporta.</p><p data-w="70" data-c="128">D'altra parte, la tecnologia sotto questo aspetto ha fatto davvero dei passi da giganti, e al giorno d'oggi è possibile rivolgersi a varie tipologie di risorse in grado di produrre dei suoni di batteria estremamente naturali e realistici, con la possibilità di modulare l'audio per ottenere un sound originale e adatto a differenti contesti musicali, oppure di simulare delle drum machine al fine di produrre sonorità più moderne e originali.</p><p data-w="83" data-c="211">Se vuoi, posso suggerirti io degli strumenti ad hoc, molti dei quali assolutamente gratuiti, grazie ai quali potrai gestire le linee di batteria e creare facilmente loop, fill, pattern ritmici e quant'altro per arricchire a piacimento i tuoi brani, oppure semplicemente per esercitarti. Di seguito, dunque, troverai diverse applicazioni Web, ma anche software per PC, Virtual Instrument da integrare alla tua DAW, e altre particolari soluzioni più “ludiche”. Allora, sei pronto? Perfetto, in tal caso a me non resta che augurarti buona lettura!</p><div id="ad-in-article-0" class="banner"></div><h2 data-w="1" data-c="212">Indice</h2><ul data-w="44" data-c="256"><li><a href="#online">Batteria virtuale online</a><ul><li><a href="#virtual-drumming">Virtual Drumming</a></li><li><a href="#musicca">Musicca</a></li><li><a href="#altre-soluzioni">Altre batterie virtuali online</a></li></ul></li><li><a href="#pc">Batteria virtuale per PC</a><ul><li><a href="#drums">Drums (Windows)</a></li><li><a href="#garage-band">GarageBand (macOS)</a></li><li><a href="#altri-software">Altri software batteria virtuale gratis</a></li></ul></li><li><a href="#vst">Batteria virtuale VST</a><ul><li><a href="#mtpowerdrumkit">MT Power Drum Kit (Windows/macOS/Linux)</a></li><li><a href="#altri-vst">Altre batterie virtuali VST</a></li></ul></li><li><a href="#app">App per batteria virtuale</a><ul><li><a href="#bacchette">Batteria virtuale bacchette</a></li></ul></li></ul><p data-w="0" data-c="256"><a name="online"></a></p><h2 data-w="3" data-c="259">Batteria virtuale online</h2><p data-w="59" data-c="318">Se il tuo principale obiettivo è quello di trovare ispirazione per nuovi pattern ritmici, oppure di esercitarti quando non hai a disposizione la batteria reale, in tal caso puoi ricorrere a diverse risorse che offrono la possibilità di suonare una <strong>batteria virtuale online</strong> tramite un'apposita interfaccia grafica e l'utilizzo della tastiera del computer. Vediamo insieme di quali si tratta.</p><p data-w="0" data-c="318"><a name="virtual-drumming"></a></p><h3 data-w="2" data-c="320">Virtual Drumming</h3><p data-w="0" data-c="320"><img fetchpriority="high" decoding="async" src="https://www.aranzulla.it/wp-content/contenuti/2024/03/8e0ab0f2.jpg" alt="interfaccia online Virtual Drumming" width="610" height="362" class="alignnone size-full wp-image-1601821"></p><p data-w="49" data-c="369">Se desideri divertirti un po' suonando la batteria, senza dover installare nuovi programmi sul tuo PC, una delle migliori soluzioni di questo genere alla quale ti consiglio di rivolgerti è <strong>Virtual Drumming</strong>, un sito Web che permette di utilizzare la <strong>tastiera</strong> del computer per suonare una batteria riprodotta graficamente.</p><p data-w="34" data-c="403">Oltre a consentire di suonare la batteria, il servizio offre anche la possibilità di usufruire di <strong>lezioni</strong> e accedere a <strong><a href="https://www.aranzulla.it/siti-per-scaricare-spartiti-gratis-1484797.html">spartiti</a></strong> che danno modo, in particolare ai principianti, di apprendere le basi dello strumento.</p><p data-w="56" data-c="459">Dopo esserti collegato alla <a href="https://www.virtualdrumming.com/it/" rel="nofollow" target="_blank">pagina principale del sito di Virtual Drumming</a>, fai clic sul pulsante <strong>Play for free</strong> posto al centro della schermata e inizia a suonare la batteria che ti verrà mostrata premendo i tasti associati ai vari componenti del kit, soprattutto quelli della sezione centrale come <strong>G</strong>, <strong>H</strong>, <strong>B</strong>, <strong>N</strong>, <strong>M</strong> e così via.</p><p data-w="32" data-c="491">Qualora volessi modificare il kit base, non devi fare altro che cliccare sul simbolo <strong>[☰]</strong> posto in alto a sinistra e selezionare dal menu contestuale, all'interno della sezione <strong>Drumsets</strong>, una delle alternative proposte.</p><p data-w="30" data-c="521">La funzione <strong>Keys</strong> permette invece di personalizzare la <strong>tonalità</strong> dei vari componenti della batteria, mentre quella denominata <strong>Sounds</strong> da modo di gestire alcune impostazioni del suono, come <strong>volumi</strong> e <strong>dinamiche</strong>.</p><p data-w="47" data-c="568">Ti segnalo, infine, che cliccando le apposite voci poste in alto a destra, puoi abilitare la visualizzazione di un <strong>kit custom</strong>, composto ovvero da un numero inferiore di elementi, e accedere a una <strong>drum machine</strong> grazie alla quale potrai creare e registrare dei loop di <strong>batteria elettronica</strong>.</p><p data-w="0" data-c="568"><a name="musicca"></a></p><h3 data-w="1" data-c="569">Musicca</h3><p data-w="0" data-c="569"><img decoding="async" src="https://www.aranzulla.it/wp-content/contenuti/2024/03/d1c31d00.jpg" alt="interfaccia batteria sito Musicca" width="610" height="366" class="alignnone size-full wp-image-1601828"></p><p data-w="42" data-c="611"><strong><a href="https://www.musicca.com/it" rel="nofollow" target="_blank">Musicca</a></strong> è una interessante piattaforma di apprendimento musicale online che mette <strong>gratuitamente</strong> a disposizione dei suoi utenti una serie di utili risorse ad hoc. Fra queste è presente anche una <strong>batteria virtuale</strong>, che può essere agevolmente suonata utilizzando la <strong>tastiera</strong> del computer.</p><p data-w="52" data-c="663">Per avvalertene, collegati direttamente a <a href="https://www.musicca.com/it/batteria" rel="nofollow" target="_blank">questa pagina del sito di Musicca</a>, dopodiché ti consiglio di cliccare sul pulsante <strong>Mostra scorciatoie</strong> ivi presente per fare in modo che vengano indicati i corrispondenti <strong>tasti</strong> relativi ai vari elementi del kit di batteria, in modo da prenderci più velocemente confidenza e iniziare sùbito a suonare.</p><p data-w="47" data-c="710">Musicca dispone anche di una utile sezione con diversi <strong>esercizi</strong> che possono risultare utili per allenarsi e apprendere alcune nozioni di lettura della notazione ritmica. Inoltre, è presente una <a href="https://www.musicca.com/it/drum-machine?data=%224.0.1-4.2.1-4.4.1-4.6.1-4.8.1-4.10.1-4.12.1-4.14.1-5.4.1-5.12.1-6.0.1-6.8.1-m.-t.4-tmp.90-s.0%22" rel="nofollow" target="_blank">drum machine</a> molto elementare, con suoni di batteria naturali, che può essere adoperata per creare differenti <strong>combinazioni ritmiche</strong>.</p><p data-w="0" data-c="710"><a name="altre-soluzioni"></a></p><h3 data-w="4" data-c="714">Altre batterie virtuali online</h3><p data-w="0" data-c="714"><img decoding="async" src="https://www.aranzulla.it/wp-content/contenuti/2024/03/38b5ea2c.jpg" alt="interfaccia Web Real Drum online" width="610" height="391" class="alignnone size-full wp-image-1601831"></p><p data-w="17" data-c="731">Se vuoi provare anche <strong>altre batterie virtuali online</strong>, dai un'occhiata alle alternative che ti propongo di seguito.</p><ul data-w="97" data-c="828"><li><strong><a href="https://www.realdrum.app/" rel="nofollow" target="_blank">Real Drum Online</a></strong> — applicazione online che permette di personalizzare il kit di batteria. É disponibile anche come app per dispositivi <a href="https://play.google.com/store/apps/details?id=br.com.rodrigokolb.realdrum" rel="nofollow" target="_blank">Android</a> (anche su <a href="https://www.aranzulla.it/come-installare-app-su-huawei-1210515.html">store alternativi</a>) e <a href="https://apps.apple.com/it/app/real-drum-electronic-drum-set/id550920929" rel="nofollow" target="_blank">iOS/iPadOS</a>.</li><li><strong><a href="https://www.sessiontown.com/en/music-games-apps/virtual-instrument-play-drums-online" rel="nofollow" target="_blank">Session Town</a></strong> — se desideri anche <strong>registrare</strong> le tue performance, questa rappresenta probabilmente la <strong>migliore batteria virtuale</strong> alla quale puoi fare riferimento, in quanto offre un'apposita funzionalità, disponibile previa creazione di un account gratuito.</li><li><strong><a href="https://drumbit.app/" rel="nofollow" target="_blank">Drumbit</a></strong> — si tratta di una <strong>drum machine online</strong> che puoi utilizzare con profitto se sei alla ricerca di sonorità più moderne. Permette di selezionare diversi kit ed effetti, e di salvare le proprie creazioni sul PC.</li></ul><p data-w="0" data-c="828"><a name="pc"></a></p><h2 data-w="4" data-c="832">Batteria virtuale per PC</h2><p data-w="33" data-c="865">Vediamo, ora, delle soluzioni utili per suonare la <strong>batteria virtuale su PC</strong>. Nelle prossime righe, dunque, ti parlerò nello specifico di alcune applicazioni per <strong>Windows</strong> e <strong>macOS</strong> che sono certo troverai piuttosto interessanti.</p><p data-w="0" data-c="865"><a name="drums"></a></p><h3 data-w="2" data-c="867">Drums (Windows)</h3><p data-w="0" data-c="867"><img loading="lazy" decoding="async" src="https://www.aranzulla.it/wp-content/contenuti/2024/03/c7d81fef.jpg" alt="schermata app Drums per Windows" width="610" height="324" class="alignnone size-full wp-image-1601835"></p><p data-w="32" data-c="899">Se usi un PC equipaggiato con <strong>Windows 10 o versioni successive</strong>, ti suggerisco di provare <strong>Drums</strong>, un programma di batteria virtuale che permette di suonare lo strumento sul proprio computer in diverse modalità.</p><p data-w="52" data-c="951">Il software offre <strong>12 diverse tipologie di suoni di batteria</strong> che possono essere riprodotti toccando lo schermo con le <strong>dita</strong> (se si dispone ad esempio di un <a href="https://www.aranzulla.it/migliori-notebook-convertibili-1192365.html">computer convertibile</a> dotato di touch screen), cliccando con il puntatore del <strong>mouse</strong> sui vari tamburi e piatti visualizzati a schermo, oppure utilizzando la <strong>tastiera</strong> del PC.</p><p data-w="52" data-c="1003">Per installare Drums sul tuo computer, collegati a <a href="https://apps.microsoft.com/detail/9wzdncrfj518" rel="nofollow" target="_blank">questa pagina del Microsoft Store</a> e premi il pulsante <strong>Scarica</strong> ivi presente, quindi clicca sul bottone <strong>Apri Microsoft Store</strong> nella relativa notifica e conferma l'intenzione pigiando la funzione <strong>Ottieni</strong> nella nuova finestra apertasi. Al termine dell'operazione, fai clic sulla dicitura <strong>Apri</strong> per avviare l'applicazione.</p><p data-w="58" data-c="1061">Il funzionamento di Drums è talmente semplice che non ci sarebbe nemmeno bisogno di spiegarti come utilizzarlo. Ad ogni modo, se dunque disponi di un PC dotato di <a href="https://www.aranzulla.it/come-funziona-il-touch-screen-1150304.html">touch-screen</a>, per suonare i vari tamburi e piatti che compongono la batteria devi semplicemente fare tap su di essi, altrimenti puoi cliccarci sopra con il <strong>mouse</strong> per riprodurne il suono.</p><p data-w="35" data-c="1096">Come ti dicevo, Drums permette anche di suonare la batteria premendo alcuni <strong>tasti</strong> della tastiera (li trovi indicati in corrispondenza di ciascun elemento), il che rappresenta decisamente una soluzione più comoda rispetto all'uso del mouse.</p><p data-w="0" data-c="1096"><a name="garage-band"></a></p><h3 data-w="2" data-c="1098">GarageBand (macOS)</h3><p data-w="0" data-c="1098"><img loading="lazy" decoding="async" src="https://www.aranzulla.it/wp-content/contenuti/2024/03/d97ee44e.jpg" alt="funzione Drummer su GarageBand Mac" width="610" height="343" class="alignnone size-full wp-image-1601834"></p><p data-w="69" data-c="1167">Se hai a disposizione un <strong><a href="https://www.aranzulla.it/quale-mac-comprare-362719.html">Mac</a></strong>, ti consiglio vivamente di provare <strong><a href="https://www.aranzulla.it/come-usare-garageband-1092000.html">GarageBand</a></strong>, un'applicazione per la produzione musicale che è inclusa “di serie” in macOS e che permette di suonare vari strumenti musicali, compresa la <strong>batteria</strong>. La puoi trovare nel <strong>Launchpad</strong> o nella barra <strong>Dock</strong> (ha l'icona di una <strong>chitarra poggiata su un amplificatore</strong>), ma qualora avessi provveduto a disinstallarla, puoi facilmente recuperarla da <a href="https://apps.apple.com/it/app/garageband/id682658836" rel="nofollow" target="_blank">questa pagina del Mac App Store</a>.</p><p data-w="53" data-c="1220">Dopo aver avviato GarageBand, seleziona la voce <strong>Progetto vuoto</strong> e clicca poi sull'opzione <strong>Drummer</strong>, quindi premi il pulsante <strong>Crea</strong> posto in basso a destra. Così facendo, nella parte bassa dell'interfaccia di GarageBand ti verrà messo a disposizione un <strong>preset di batteria</strong> dove, agendo sui vari parametri, potrai definirne il <strong>ritmo</strong> e il <strong>sound</strong>.</p><p data-w="43" data-c="1263">Contestualmente, nella <strong>timeline</strong> situata in alto verrà creata una <strong>Regione</strong> contenente il file audio della traccia di batteria appena composta, il quale si aggiornerà a ogni modifica. Ovviamente, potrai creare altre tracce pigiando il simbolo <strong>[+]</strong> ivi presente e selezionando nuovamente la voce <strong>Drummer</strong>.</p><p data-w="45" data-c="1308">Per scaricare <strong>altri suoni di batteria</strong>, rivolgi lo sguardo al pannello collocato sulla sinistra e seleziona dal menu <strong>Drum Kit</strong> (o <strong>Electronic Drum Kit</strong>) quello che desideri provare. Se c'è bisogno di scaricarli, fai clic sul corrispondente simbolo della <strong>freccia che punta verso il basso</strong>.</p><p data-w="43" data-c="1351">GarageBand è disponibile anche come <strong>app</strong> per dispositivi <a href="https://apps.apple.com/it/app/garageband/id408709785" rel="nofollow" target="_blank">iOS/iPadOS</a>, dove è altresì presente una funzione <strong>Drummer</strong> per la creazione di suoni di batteria. Se desideri approfondire più in generale il funzionamento del software, ti consiglio la lettura di questa mia <a href="https://www.aranzulla.it/come-usare-garageband-1092000.html">guida dedicata</a>.</p><p data-w="0" data-c="1351"><a name="altri-software"></a></p><h3 data-w="5" data-c="1356">Altri software batteria virtuale gratis</h3><p data-w="0" data-c="1356"><img loading="lazy" decoding="async" src="https://www.aranzulla.it/wp-content/contenuti/2024/03/23e44296.jpg" alt="interfaccia app MODO" width="610" height="338" class="alignnone size-full wp-image-1601857"></p><p data-w="48" data-c="1404">Le soluzioni finora proposte non ti hanno convinto del tutto, e ti farebbe piacere provare anche <strong>altri software batteria virtuale gratis</strong>? Nessun problema, ho selezionato per te delle alternative altrettanto valide, fra le quali sono certo riuscirai a trovare lo strumento in grado di soddisfare le tue esigenze.</p><ul data-w="156" data-c="1560"><li><strong>Modo Drums CS</strong> (<a href="https://www.ikmultimedia.com/products/mododrum/index.php?p=info" rel="nofollow" target="_blank">Windows/macOS</a>) — versione free di un popolare software di batteria virtuale, il quale è dotato di <strong>1 kit base</strong>, distribuito gratuitamente per permettere di prendere confidenza con le sue funzionalità e valutare l'eventuale acquisto delle varie espansioni. Occorre effettuare dapprima la registrazione di un account e scaricare un programma per la gestione delle applicazioni sviluppate dalla software house di riferimento, ovvero <strong>IK Multimedia</strong>. Successivamente, potrai eseguire il download dell'applicazione in questione e installarla come <strong>versione standalone</strong> o come <strong>plugin VST</strong> da integrare a un software di produzione musicale.</li><li><strong>Addictive Drums</strong> (<a href="https://www.xlnaudio.com/products/addictive_drums_2" rel="nofollow" target="_blank">Windows/macOS</a>) — si tratta di un software di produzione musicale interamente dedicato alla creazione di tracce di batteria, che può essere scaricato in modalità <strong>demo</strong> e provato per <strong>10 giorni</strong>. Il suo costo è di <strong>169 euro</strong> una tantum.</li><li><strong>Drumstation</strong> (<a href="https://www.d-lusion.com/ProductsDrumstation.html" rel="nofollow" target="_blank">Windows</a>) — questa è una <strong>drum machine</strong> in grado di combinare sonorità elettroniche più “vintage” a librerie di suoni e funzionalità più evolute, come sequencer ed effetti.</li></ul><p data-w="0" data-c="1560"><a name="vst"></a></p><h2 data-w="3" data-c="1563">Batteria virtuale VST</h2><p data-w="39" data-c="1602">Nel tuo caso, vorresti integrare una <strong>batteria virtuale VST</strong> alla <strong>DAW</strong> (Digital Audio Workstation) che sei solito utilizzare per le tue produzioni musicali. Ebbene, anche in questo specifico ambito ho diverse soluzioni da proporti che sono sicuro troverai interessanti.</p><p data-w="0" data-c="1602"><a name="mtpowerdrumkit"></a></p><h3 data-w="7" data-c="1609">MT Power Drum Kit (Windows/macOS/Linux)</h3><p data-w="0" data-c="1609"><img loading="lazy" decoding="async" src="https://www.aranzulla.it/wp-content/contenuti/2024/03/d639946a.jpg" alt="plugin MT Power Drum Kit su FL Studio" width="610" height="333" class="alignnone size-full wp-image-1601837"></p><p data-w="45" data-c="1654"><strong><a href="https://www.powerdrumkit.com/it/" rel="nofollow" target="_blank">MTPower Drum Kit</a></strong> è uno dei migliori <strong>plugin di batteria virtuale</strong> che puoi trovare <strong>gratuitamente</strong> in Rete: si tratta, in sostanza, di un <strong>sampler</strong> che fornisce campioni di alta qualità di una vera <strong>batteria acustica</strong>, particolarmente adatti per produzioni di musica pop, rock e metal.</p><p data-w="58" data-c="1712">Per ottenerlo, collegati a <a href="https://www.powerdrumkit.com/it/download76187.php" rel="nofollow" target="_blank">questa pagina del sito ufficiale dello sviluppatore</a> e seleziona il <strong>sistema operativo</strong> che stai utilizzando, dopodiché definisci il <strong>formato</strong> compatibile: il software in questione è infatti supportato da diverse piattaforme di produzione musicale, e può essere scaricato in formato <strong>VST</strong> (Virtual Instrument), <strong>AU</strong> (Audio Units – utilizzato comunemente su macOS) o <strong>AAX</strong> per Pro Tools.</p><p data-w="57" data-c="1769">Se hai dei dubbi su quale sia quello adatto, clicca sulla dicitura <strong>Non so quale scegliere</strong> sottostante e indica con quale <strong>programma</strong> desideri utilizzare il plugin in oggetto. A seguire, seleziona ove richiesto la <strong>versione</strong>, tenendo conto che quella più recente sarà sicuramente supportata per un periodo più lungo, ed eventualmente specifica anche i <a href="https://www.aranzulla.it/come-vedere-se-il-pc-e-32-o-64-bit-1050790.html">bit del processore</a>.</p><p data-w="50" data-c="1819">Una volta fatto ciò, segui la relativa procedura di <strong>installazione</strong>, che ovviamente varia in base al formato e al sistema operativo. Potresti dunque dover estrarre il contenuto di un file <strong><a href="https://www.aranzulla.it/come-aprire-file-zip-921194.html">ZIP</a></strong> all'interno della cartella di sistema del software di registrazione musicale prescelto dedicata agli strumenti virtuali, oppure installare un <strong>eseguibile</strong>.</p><p data-w="63" data-c="1882">Fortunatamente, lo sviluppatore ha messo a disposizione delle guide dedicate ai vari scenari di installazione: se, quindi, hai delle perplessità sulle operazioni che occorre effettuare, collegati a <a href="https://www.powerdrumkit.com/it/help.php" rel="nofollow" target="_blank">questa pagina del sito ufficiale di MTPower Drum Kit</a>, seleziona il <strong>sistema operativo</strong> e il <strong>software di produzione musicale</strong> di cui intendi avvalerti, quindi espandi la risorsa relativa all'installazione del prodotto e seguila passo dopo passo.</p><p data-w="39" data-c="1921">Per concludere, avvia il tuo programma di produzione musicale e provvedi ove necessario ad <strong>attivare il plugin</strong> (ad esempio, se utilizzi <strong><a href="https://www.aranzulla.it/come-usare-fl-studio-1103003.html">FL Studio</a></strong> puoi fare riferimento a questa mia <a href="https://www.aranzulla.it/come-installare-vst-su-fl-studio-1211823.html">guida dedicata</a>), quindi aprilo mediante le apposite voci di menu.</p><p data-w="47" data-c="1968">La sua interfaccia permette di suonare la batteria virtuale mostrata nella schermata principale con un <a href="https://www.aranzulla.it/migliori-tastiere-midi-guida-allacquisto-1262926.html">controller MIDI</a>, la tastiera o il mouse, nonché di accedere a un <strong>mixer</strong> per la gestione audio dei vari componenti, e selezionare differenti <strong>stili</strong> di groove e fills, adattabili a varie esigenze.</p><p data-w="0" data-c="1968"><a name="altri-vst"></a></p><h3 data-w="4" data-c="1972">Altre batterie virtuali VST</h3><p data-w="0" data-c="1972"><img loading="lazy" decoding="async" src="https://www.aranzulla.it/wp-content/contenuti/2024/03/6502b511.jpg" alt="interfaccia plugin Steven Slate Drummer su FL Studio" width="610" height="369" class="alignnone size-full wp-image-1601841"></p><p data-w="30" data-c="2002">Oltre alla soluzione esposta nel capitolo precedente, puoi ovviamente contare su molte <strong>altre batterie virtuali VST</strong>. Di seguito te ne riporto alcune particolarmente valide e, cosa da non sottovalutare, <strong>gratuite</strong>.</p><ul data-w="109" data-c="2111"><li><strong>Steven Slate Drums</strong> (<a href="https://stevenslatedrums.com/ssd5/#SSD5FREE" rel="nofollow" target="_blank">Windows/macOS</a>) — per ottenere la versione gratuita di questo plugin, dotato di alcuni kit base di batteria di eccellente qualità, occorre eseguire una semplice procedura di <strong>registrazione</strong>, dopodiché potrai eseguirne il download dalla tua area personale sul sito dello sviluppatore.</li><li><strong>BDF Player</strong> (<a href="https://www.bfddrums.com/drum-software/bfd-player.html" rel="nofollow" target="_blank">Windows/macOS</a>) — plugin compatibile con una vasta gamma di DAW che comprende una nutrita libreria di suoni di batteria di alta qualità, espandibile mediante appositi pack acquistabili separatamente. Offre diverse intriganti opzioni di mixing.</li><li><strong>Drum Pro</strong> (<a href="https://www.studiolinked.com/drum-pro/" rel="nofollow" target="_blank">Windows/macOS</a>) — si tratta di una interessante <strong>drum machine gratuita</strong>, compatibile con diversi software di produzione musicali, la quale permette di creare sonorità di batteria moderne e originali.</li></ul><p data-w="0" data-c="2111"><a name="app"></a></p><h2 data-w="4" data-c="2115">App per batteria virtuale</h2><p data-w="0" data-c="2115"><img loading="lazy" decoding="async" src="https://www.aranzulla.it/wp-content/contenuti/2024/03/fc09de3f.jpg" alt="interfaccia app ClassicDrums" width="610" height="275" class="alignnone size-full wp-image-1601860"></p><p data-w="41" data-c="2156">Nel corso dei precedenti capitoli, ti ho suggerito alcune <strong>app per batteria virtuale</strong> che possono essere utilizzate su smartphone e tablet per suonare e divertirsi anche in mobilità. Per completezza di informazioni, desidero integrarle suggerendoti anche altre soluzioni di questo genere.</p><ul data-w="79" data-c="2235"><li><strong>Classic Drum</strong> (<a href="https://play.google.com/store/apps/details?id=br.com.rodrigokolb.classicdrum" rel="nofollow" target="_blank">Android</a>/<a href="https://apps.apple.com/it/app/classic-drum-electronic-drums/id1269701118" rel="nofollow" target="_blank">iOS/iPadOS</a>) — grazie a questa app, potrai trasformare le tue dita in bacchette e suonare i vari kit disponibili, che comprendono anche altri strumenti a percussione.</li><li><strong>DrumKnee 3D</strong> (<a href="https://play.google.com/store/apps/details?id=com.ribeirop.drumknee" rel="nofollow" target="_blank">Android</a>/<a href="https://apps.apple.com/it/app/drumknee-3d-batteria-drums/id1241682795" rel="nofollow" target="_blank">iOS/iPadOS</a>) — app particolarmente realistica che permette di <strong>registrare</strong> e <strong>condividere</strong> le proprie performance con la community della piattaforma e con gli amici.</li><li><strong>MegaDrum</strong> (<a href="https://play.google.com/store/apps/details?id=com.oliveiralabs.megadrum" rel="nofollow" target="_blank">Android</a>) — quest'app è l'ideale per vivere un'esperienza decisamente più ludica suonando vari tipi di batteria riprodotti fedelmente sullo schermo del proprio dispositivo mobile.</li></ul><p data-w="0" data-c="2235"><a name="bacchette"></a></p><h3 data-w="3" data-c="2238">Batteria virtuale bacchette</h3><p data-w="0" data-c="2238"><img loading="lazy" decoding="async" src="https://www.aranzulla.it/wp-content/contenuti/2024/03/74dbbb1.jpg" alt="bacchette per batteria ad aria" width="610" height="397" class="alignnone size-full wp-image-1601844"></p><p data-w="51" data-c="2289">Ultimamente, hai sentito parlare molto di una particolare <strong>batteria virtuale</strong> che, in pratica, può essere suonata agitando in <strong>aria</strong> delle <strong>bacchette fisiche</strong>, ovviamente seguendo delle specifiche modalità di esecuzione. Ebbene, devi sapere che esistono diversi modelli di questo particolare strumento, facilmente reperibili nei principali marketplace online a un costo piuttosto abbordabile.</p><p data-w="62" data-c="2351">In pratica, si tratta di un <strong>kit</strong> di batteria elettronica che comprende, oltre alle bacchette, anche dei <strong>sensori</strong> da applicare ai piedi per la simulazione dei pedali. Tali componenti sono dotati di un <strong>sistema di rilevamento dei movimenti 3D</strong> che, una volta calibrato, permette di riprodurre diversi suoni di batteria muovendosi in maniera coordinata, in funzione del posizionamento virtuale dei vari elementi.</p><p data-w="45" data-c="2396">In base alla tipologia di prodotto, sarà necessario utilizzare un'<strong>app</strong> per dispositivi mobili o un apposito un <strong>software</strong> per PC, oppure eseguire il collegamento a delle <a href="https://www.aranzulla.it/cuffie-wireless-49831.html">cuffie wireless</a> o a un <a href="https://www.aranzulla.it/casse-bluetooth-guida-allacquisto-985208.html">altoparlante Bluetooth</a>. Alcuni modelli offrono anche l'integrazione con diversi software di registrazione musicale.</p><section data-w="14" data-c="2410">
<a href="https://www.amazon.it/dp/B09WRJ4TWW?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A63978%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/41LsKjuhPlL._SL75_.jpg"></span><div class="productData"><h5>AEROBAND PocketDrum 2 Plus - Tamburo elettronico ad aria, portatile, s...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="14" data-c="2424">
<a href="https://www.amazon.it/dp/B0CPVTVJG9?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A63978%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31aJgaOfPML._SL75_.jpg"></span><div class="productData"><h5>gernie Batteria Elettronica, Batteria ad Aria con rilevamento del Movi...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="13" data-c="2437">
<a href="https://www.amazon.it/dp/B0BZCNP7XX?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A63978%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31m2eFBj2kL._SL75_.jpg"></span><div class="productData"><h5>Batteria Ad Aria Elettrica, Batteria Virtuale Portatile, Bluetooth MID...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="14" data-c="2451">
<a href="https://www.amazon.it/dp/B0CQ52YHSS?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A63978%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/411Pv+2QzWL._SL75_.jpg"></span><div class="productData"><h5>Pyhodi Batteria Elettrica Professionale Ad Aria con Luce RGB, Batteria...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="40" data-c="2491">Come tipologia di prodotto, risulta particolarmente adatta a <strong>principianti</strong> che desiderano prendere confidenza con lo strumento senza dover acquistare un kit reale di batteria, ma anche a <strong>musicisti</strong> che vogliono esercitarsi in diversi ambienti e situazioni, approfittando della sua portabilità.</p><p data-w="19" data-c="2510"><em>In qualità di affiliati Amazon, riceviamo un guadagno dagli acquisti idonei effettuati tramite i link presenti sul nostro sito.</em></p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>