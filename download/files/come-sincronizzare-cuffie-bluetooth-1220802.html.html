<header id="pageContentHead"><h1>Come sincronizzare cuffie Bluetooth</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="69" data-c="69">Stufo di impigliarti sempre con i fili e di sbrogliare gli auricolari, che continuano ad annodarsi “magicamente” nelle tasche dei jeans, hai deciso di acquistare il tuo primo paio di cuffie Bluetooth. Il problema, però, è che non hai idea di come funzionano e soprattutto di come collegarle ai tuoi dispositivi. Non temere: si tratta di una procedura che, una volta spiegata, si rivela semplicissima e, soprattutto, molto veloce.</p><p data-w="54" data-c="123">Nei seguenti capitoli, infatti, ti mostrerò <strong>come sincronizzare cuffie Bluetooth</strong> su tutti i diversi dispositivi in tuo possesso (computer, smartphone, tablet, TV e così via), in modo da poter cominciare, fin da subito, ad ascoltare la tua musica preferita, ma anche film, serie TV e videogame in modalità wireless, senza disturbare chi hai vicino.</p><p data-w="76" data-c="199">Allora, sei pronto per cominciare? Vedrai che la procedura che ti accingi a compiere è davvero rapida e lo diventerà ancora di più dopo la prima sincronizzazione. La praticità delle cuffie Bluetooth, infatti, sta nel fatto che dopo il primo collegamento con un dispositivo, tutte le volte che attiverai il Bluetooth e le cuffie saranno accese, esse si collegheranno direttamente senza il bisogno di nessun intervento da parte tua. Per tutti i dettagli, continua a leggere.</p><div id="ad-in-article-0" class="banner"></div><h2 data-w="1" data-c="200">Indice</h2><ul data-w="52" data-c="252"><li><a href="#informazioni-preliminari">Informazioni preliminari</a></li><li><a href="#come-sincronizzare-cuffie-bluetooth-con-il-pc">Come sincronizzare cuffie Bluetooth con il PC</a><ul><li><a href="#come-sincronizzare-cuffie-bluetooth-con-windows">Come sincronizzare cuffie Bluetooth con Windows</a></li><li><a href="#come-sincronizzare-cuffie-bluetooth-con-mac">Come sincronizzare cuffie Bluetooth con Mac</a></li></ul></li><li><a href="#zcc">Come sincronizzare cuffie Bluetooth con smartphone e tablet</a></li><li><a href="#come-sincronizzare-cuffie-bluetooth-con-android">Come sincronizzare cuffie Bluetooth con Android</a></li><li><a href="#come-sincronizzare-cuffie-bluetooth-con-iphone">Come sincronizzare cuffie Bluetooth con iPhone</a></li><li><a href="#come-sincronizzare-cuffie-bluetooth-con-altri-dispositivi">Come sincronizzare cuffie Bluetooth con altri dispositivi</a></li><li><a href="#come-sincronizzare-2-cuffie-bluetooth">Come sincronizzare 2 cuffie Bluetooth</a></li></ul><p data-w="0" data-c="252"><a name="informazioni-preliminari"></a></p><h2 data-w="2" data-c="254">Informazioni preliminari</h2><p data-w="0" data-c="254"><img fetchpriority="high" decoding="async" class="alignnone wp-image-1694102 size-full" src="https://www.aranzulla.it/wp-content/contenuti/2024/09/a1c16e9b.jpg" alt="Informazioni preliminari" width="610" height="450"></p><p data-w="30" data-c="284">Prima di avventurarti nella procedura per sincronizzare le cuffie Bluetooth, lascia che ti dia qualche informazione in più in merito a questi dispositivi e alla tecnologia che li fa funzionare.</p><p data-w="90" data-c="374">Ebbene, come prima cosa devi sapere che il Bluetooth è un <strong>sistema di comunicazione a breve distanza</strong>. Questo, nel caso specifico delle cuffie, significa che ti puoi allontanare dal dispositivo al quale le hai collegate (es. lo smartphone), ma se superi una certa distanza il segnale smetterà di arrivare e comincerai a sentire la tua musica, il film o il video che stai ascoltando in maniera disturbata, fino alla disconnessione completa del device. Un paio di cuffie Bluetooth, nella maggioranza dei casi, copre una distanza di <strong>10 metri</strong> in linea d’aria.</p><p data-w="71" data-c="445">Un’altra cosa importante che devi sapere è che la tecnologia Bluetooth è differenziata per versioni, a mano a mano migliorate, rese più funzionali e private dei problemi di trasmissione dei dati. L’ultima versione disponibile è il <strong>Bluetooth 5</strong>. Orma quasi tutte le cuffie in commercio utilizzano. questo standard, che nello specifico è giunto alla versione 5.4. Ad ogni modo quasi tutti i modelli con supporto allo standard 5.0 o successivi funzionano comunque molto bene.</p><p data-w="98" data-c="543">Le versioni più recenti dello standard Bluetooth presentano dei grandi vantaggi rispetto alle precedenti, come un minor consumo di energia (che si traduce in una batteria che dura più a lungo) e meno interferenze in presenza di altri dispositivi Bluetooth nelle vicinanze (quindi niente ronzii, suoni gracchianti o vibrazioni). Il consiglio che ti do, nel caso tu debba acquistare un nuovo paio di cuffie Bluetooth, è dunque di prestare attenzione e scegliere un modello in possesso della versione 5.0 o superiori della suddetta tecnologia. A tal proposito, potresti trovare molto utile la mia <a href="https://www.aranzulla.it/migliori-cuffie-bluetooth-guida-allacquisto-986230.html">guida all’acquisto dedicata alle cuffie Bluetooth</a>.</p><p data-w="78" data-c="621">L’ultimo aspetto che desidero segnalarti, prima di procedere con la procedura per sincronizzare le tue cuffie, è il seguente: <strong>non tutti i computer supportano la tecnologia Bluetooth</strong> e in particolare quelli fissi, non proprio recenti, ne sono molte volte sprovvisti. Se, infatti, il tuo PC è un po’ datato è possibile che tu non riesca a trovare da nessuna parte le impostazioni relative al Bluetooth. Anche a questo, però, c’è una soluzione piuttosto semplice da adottare, nonché economica.</p><p data-w="58" data-c="679">Puoi infatti acquistare degli <strong>adattatori Bluetooth</strong> e conferire facilmente il supporto a questa tecnologia a qualsiasi PC. Ci sono principalmente due tipi di adattatore Bluetooth in commercio: quelli in formato chiavetta che si collegano alla <strong>porta USB</strong> del PC (più semplici da usare) e le <strong>schede di espansione</strong> da installare all’interno del computer. A te, comunque, la scelta.</p><section data-w="14" data-c="693">
<a href="https://www.amazon.it/dp/B0BW97QCTX?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1220802%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31o-Ar0IukL._SL75_.jpg"></span><div class="productData"><h5>Adattatore Bluetooth USB 5.3, Collega e Usa Chiavetta Bluetooth per PC...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="12" data-c="705">
<a href="https://www.amazon.it/dp/B098K3H92Z?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1220802%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31PxgAnCk6L._SL75_.jpg"></span><div class="productData"><h5>TP-Link Adattatore Bluetooth Usb 2.0 Dongle Bluetooth 5.0 Ub500, Trasf...</h5><div class="price"></div>
<span class="button">Vedi offerta su Amazon</span></div></div>
</a></section><section data-w="13" data-c="718">
<a href="https://www.amazon.it/dp/B0BQ3964FP?tag=salvatore-aranzulla-21&amp;linkCode=ogi&amp;th=1&amp;psc=1&amp;ascsubtag=p%3A1220802%7Ct%3Abuybox" target="_blank" rel="nofollow noopener" class="AffLink bbox"><div class="buyBox">
<span class="productPic"><img decoding="async" src="https://m.media-amazon.com/images/I/31hYkU-5IJL._SL75_.jpg"></span><div class="productData"><h5>Maxuni Bluetooth USB, adattatore Bluetooth Dongle 5.3, adattatore di r...</h5><div class="price"></div>
<span class="button">Vedi offerta su Amazon</span></div></div>
</a></section><p data-w="40" data-c="758">Bene, ora che hai scoperto gli aspetti salienti della tecnologia Bluetooth, possiamo passare all’azione e vedere come collegare le cuffie a vari dispositivi. Prenditi, dunque, cinque minuti di tempo libero e metti in pratica le indicazioni che trovi di seguito.</p><p data-w="0" data-c="758"><a name="come-sincronizzare-cuffie-bluetooth-con-il-pc"></a></p><h2 data-w="7" data-c="765">Come sincronizzare cuffie Bluetooth con il PC</h2><p data-w="36" data-c="801">Indipendentemente dalla marca e dal modello del tuo PC, collegare le cuffie Bluetooth a quest’ultimo sarà semplice e veloce: ti basteranno pochissimi passaggi, promesso! Di seguito, dunque, ti mostrerò <strong>come sincronizzare cuffie Bluetooth con il PC</strong>.</p><p data-w="0" data-c="801"><a name="come-sincronizzare-cuffie-bluetooth-con-windows"></a></p><h3 data-w="6" data-c="807">Come sincronizzare cuffie Bluetooth con Windows</h3><p data-w="0" data-c="807"><img decoding="async" class="alignnone wp-image-1694104 size-full" src="https://www.aranzulla.it/wp-content/contenuti/2024/09/b50efd7.jpg" alt="Come sincronizzare cuffie Bluetooth con Windows" width="610" height="406"></p><p data-w="62" data-c="869">I passaggi da seguire su un <strong>PC Windows</strong> equipaggiato con <strong><a href="https://www.aranzulla.it/come-scaricare-windows-10-928195.html">Windows 10</a></strong> o successivi (es. <strong><a href="https://www.aranzulla.it/come-scaricare-windows-11-1304230.html">Windows 11</a></strong>) sono piuttosto semplici. Tuttavia, se desideri capire <strong>come sincronizzare cuffie Bluetooth con Windows</strong>, la prima cosa che devi fare è <strong>accendere il Bluetooth</strong> (qualora fosse necessario). Ci sono diversi metodi per farlo: adesso ti illustro quelli principali, così potrai scegliere quello che per te è più veloce.</p><p data-w="52" data-c="921">Innanzitutto, puoi attivare il Bluetooth tramite la <strong>tastiera</strong> del computer. Alcuni modelli possiedono un <strong>tasto con il tipico simbolo della “B” stilizzata</strong>: una volta premuto, di norma, si accende una spia luminosa o compare il logo del Bluetooth sullo schermo, in basso a destra, nell’area notifica di Windows (accanto all’orologio di sistema).</p><p data-w="45" data-c="966">Se il tasto, apparentemente, non dovesse funzionare, puoi provare a schiacciarlo in contemporanea con il tasto <strong>Fn</strong> e cercare nuovamente l’icona. Nel caso in cui l’icona del Bluetooth non fosse visibile nell’area di notifica, puoi provare a cliccare sulla freccia (▲) e vedere se così compare.</p><p data-w="41" data-c="1007">In alternativa, puoi attivare il Bluetooth tramite le <strong>Impostazioni di Windows</strong>. In questo caso, devi cliccare sul pulsante <strong>Start</strong> (l’icona della bandierina collocata nell’angolo in basso a sinistra dello schermo) e poi l’<strong>icona dell’ingranaggio</strong> presente nel menu che si apre.</p><p data-w="36" data-c="1043">Ora, tra le voci presenti nella nuova finestra apertasi, dal menu laterale fai clic sulla voce <strong>Bluetooth e dispositivi</strong>: nella schermata che compare sulla destra, imposta su <strong>ON</strong> la levetta posta di fianco alla voce <strong>Bluetooth</strong>.</p><p data-w="69" data-c="1112">A questo punto, la strada è tutta in discesa. Ora non ti resta che accendere le cuffie Bluetooth o aprire il loro case. Se le cuffie sono nuove, si attiverà automaticamente la <strong>modalità di pairing</strong> (abbinamento); altrimenti dovrai attivarla tu tenendo premuto il tasto o i tasti indicati sul manuale del dispositivo. Una spia delle cuffie dovrebbe lampeggiare e un segnale acustico dovrebbe segnalare l’attivazione della modalità di pairing.</p><p data-w="70" data-c="1182">Ora rimane solo un ultimissimo passaggio: la ricerca del dispositivo da parte del computer. Farlo è semplicissimo; dalla schermata delle <strong>Impostazioni del Bluetooth</strong>, fai clic sul pulsante <strong>Aggiungi dispositivo</strong> che trovi in alto e, dal menu che si apre, fai clic sulla voce <strong>Bluetooth</strong>. Adesso, non ti rimane che fare clic sul <strong>nome delle cuffie</strong> che desideri abbinare che compare in elenco e cliccare sul pulsante <strong>Fatto</strong> a connessione avvenuta.</p><p data-w="26" data-c="1208"><strong>Nota</strong>: in alcuni casi, potrebbe essere richiesta l’immissione di un codice di conferma per l’abbinamento delle cuffie. In genere, è <strong>0000</strong>, ma per sicurezza controlla sul manuale.</p><p data-w="0" data-c="1208"><a name="come-sincronizzare-cuffie-bluetooth-con-mac"></a></p><h3 data-w="6" data-c="1214">Come sincronizzare cuffie Bluetooth con Mac</h3><p data-w="0" data-c="1214"><img decoding="async" class="alignnone wp-image-1694101 size-full" src="https://www.aranzulla.it/wp-content/contenuti/2024/09/c84429e6.jpg" alt="Come sincronizzare cuffie Bluetooth con Mac" width="610" height="406"></p><p data-w="40" data-c="1254">Anche se utilizzi un <strong><a href="https://www.aranzulla.it/quale-mac-comprare-362719.html">Mac</a></strong>, e desideri capire <strong>come sincronizzare cuffie Bluetooth con Mac</strong>, la prima cosa che devi fare è <strong>attivare il Bluetooth</strong>. Per farlo devi accedere alle <strong>Impostazioni di Sistema</strong>, cioè l’icona contrassegnata dalla rotella nella barra Dock.</p><p data-w="37" data-c="1291">Una volta fatto questo, clicca sulla voce <strong>Bluetooth</strong> dal menu laterale e poi imposta su <strong>ON</strong> la levetta posta in alto a destra. Ti consiglio di lasciare questa finestra aperta perché ti servirà anche nel passaggio successivo.</p><p data-w="74" data-c="1365">Ora devi abbinare le cuffie al computer. Per riuscirci, devi attivare la modalità di pairing (cioè la modalità di abbinamento) su queste ultime, <strong>tenendo premuto</strong> per qualche secondo il tasto presente sulle stesse oppure premendo la combinazione di tasti riportata nelle istruzioni nel caso (questo varia da marca a marca, a volte da modello a modello). Nel caso delle AirPods di Apple, invece, quest’ultime verrano rilevate in automatico non appena le avvicinerai al Mac.</p><p data-w="42" data-c="1407">Ora, dalla schermata delle <strong>Impostazioni del Bluetooth</strong>, vedrai comparire il <strong>nome</strong> delle cuffie nella sezione <strong>Dispositivi vicini</strong>: non ti resta che posizionare il mouse vicino al nome delle cuffie, fare clic sul pulsante <strong>Connetti</strong> non appena compare e attendere la conclusione dell’abbinamento.</p><p data-w="33" data-c="1440"><strong>Nota</strong>: in alcuni casi, potrebbe essere richiesta l’immissione di un codice di conferma per stabilire la connessione con le cuffie. In genere, il codice è <strong>0000</strong>, ma per sicurezza controlla sul manuale di istruzioni.</p><p data-w="0" data-c="1440"><a name="zcc"></a></p><h2 data-w="8" data-c="1448">Come sincronizzare cuffie Bluetooth con smartphone e tablet</h2><p data-w="34" data-c="1482">Se desideri connettere un paio di cuffie Bluetooth al tuo smartphone o al tuo tablet, devi seguire, anche in questo caso, pochi e semplici passaggi. Ecco <strong>come sincronizzare cuffie Bluetooth con smartphone e tablet</strong>.</p><p data-w="0" data-c="1482"><a name="come-sincronizzare-cuffie-bluetooth-con-android"></a></p><h2 data-w="6" data-c="1488">Come sincronizzare cuffie Bluetooth con Android</h2><p data-w="0" data-c="1488"><img loading="lazy" decoding="async" class="alignnone wp-image-1694097 size-full" src="https://www.aranzulla.it/wp-content/contenuti/2024/09/eb614dc0.jpg" alt="Come sincronizzare cuffie Bluetooth con Android" width="610" height="657"></p><p data-w="64" data-c="1552">Utilizzi un <strong><a href="https://www.aranzulla.it/miglior-telefono-android-guida-allacquisto-1218560.html">dispositivo Android</a></strong>, e desideri capire <strong>come sincronizzare cuffie Bluetooth con Android</strong>? In questo caso, la prima cosa che devi fare è attivare il Bluetooth. Per farlo, dunque, apri l’app <strong>Impostazioni</strong>, riconoscibile dall’icona di un ingranaggio, e recati in <strong>Dispositivi connessi &gt; Preferenze di connessione &gt; Bluetooth</strong>: dalla schermata che si apre sposta su <strong>ON</strong> la levetta posta di fianco alla voce <strong>Usa il Bluetooth</strong>.</p><p data-w="48" data-c="1600">Adesso che la connessione Bluetooth è attiva, puoi connettere le cuffie allo smartphone o al tablet. Per farlo, ti basta solo mettere le cuffie in modalità di pairing (abbinamento), tenendo premuto il tasto di accensione o la combinazione dedicata al pairing (che puoi trovare nel libretto di istruzioni).</p><p data-w="46" data-c="1646">Se non sei sicuro che la modalità di abbinamento si sia attivata controlla le cuffie: se c’è una <strong>spia LED</strong> che lampeggia, significa che sta procedendo tutto a meraviglia. Molte cuffie, inoltre, emettono un segnale acustico che spesso consiste in una voce che dice, appunto, “peiring”.</p><p data-w="49" data-c="1695">Ora che il Bluetooth è attivo e le cuffie sono nella modalità corretta, non ti resta che creare un collegamento tra i due dispositivi: per riuscirci, devi solo selezionare il <strong>nome delle cuffie</strong> sullo smartphone o sul tablet e attendere qualche secondo. Sotto di esso comparirà la scritta <strong>“Connesso”</strong>.</p><p data-w="78" data-c="1773">Se utilizzi una versione di Android abbastanza recente e, allo stesso tempo, anche un paio di cuffie di recente generazione, potrai sfruttare anche la funzione <strong>Google Fast Pair</strong>. In questo modo, non appena aprirai il case delle cuffie, lo smartphone (con Bluetooth attivo), rileverà in automatico la loro presenza e vedrai comparire un’animazione a schermo con l’immagine delle cuffie: ti basta pigiare sul pulsante <strong>Connetti/Abbina</strong> per eseguire l’abbinamento delle cuffie e poi fare tap sul pulsante <strong>Fine</strong>.</p><p data-w="43" data-c="1816">Inoltre, se possiedi più dispositivi Android con il medesimo <a href="https://www.aranzulla.it/creare-account-google-917042.html">account Google</a>, potrai utilizzare subito le tue cuffie anche su un altro dispositivo semplicemente pigiando sulla notifica che comparirà a schermo non appena le cuffie entreranno nel raggio d’azione del Bluetooth del nuovo dispositivo.</p><p data-w="0" data-c="1816"><a name="come-sincronizzare-cuffie-bluetooth-con-iphone"></a></p><h2 data-w="6" data-c="1822">Come sincronizzare cuffie Bluetooth con iPhone</h2><p data-w="0" data-c="1822"><img loading="lazy" decoding="async" class="alignnone wp-image-1694098 size-full" src="https://www.aranzulla.it/wp-content/contenuti/2024/09/2e1a01fa.jpg" alt="Come sincronizzare cuffie Bluetooth con iPhone" width="610" height="657"></p><p data-w="76" data-c="1898">Sei in possesso di un <strong><a href="https://www.aranzulla.it/quale-iphone-scegliere-905509.html">iPhone</a></strong> (o un <a href="https://www.aranzulla.it/quale-ipad-comprare-894862.html">iPad</a>) e desideri capire <strong>come sincronizzare cuffie Bluetooth con iPhone</strong> e <strong>iPad</strong>? Anche in questo caso la procedura per sincronizzare le cuffie Bluetooth è molto semplice e veloce: basta sbloccare lo schermo del dispositivo, recarsi nelle <strong>Impostazioni</strong> (premendo l’icona dell’ingranaggio che si trova in Home screen), andare su <strong>Bluetooth</strong> e spostare su <strong>ON</strong> la levetta relativa a tale tecnologia. Il Bluetooth è attivo quando la levetta diventa verde.</p><p data-w="57" data-c="1955">Adesso non ti resta che attivare la modalità di pairing (abbinamento) sulle cuffie e abbinarle all’iPhone. Per fare ciò, ti basta tenere premuto qualche secondo il tasto di accensione delle cuffie (o la combinazione di tasti prevista dal tuo modello specifico di cuffie; controlla nel manuale) e attendere un segnale luminoso o, in alternativa, un segnale audio.</p><p data-w="25" data-c="1980">Quando la modalità si sarà attivata, fai tap sul <strong>nome delle cuffie</strong> comparso sull’iPhone o sull’iPad (sempre nel menu del Bluetooth) e attendi qualche secondo.</p><p data-w="56" data-c="2036">Alcuni modelli di cuffie prodotti da Apple, come <a href="https://www.aranzulla.it/cuffie-beats-guida-allacquisto-981782.html">quelli a marchio Beats</a> più recenti o i <a href="https://www.aranzulla.it/cuffie-apple-guida-allacquisto-983325.html">vari modelli di AirPods</a>, dispongono di un particolare chip (<strong>H1</strong> o <strong>H2</strong>) che consente di eseguire un abbinamento ancora più rapido a iPhone e <a href="https://www.aranzulla.it/quale-ipad-comprare-894862.html">iPad</a> e associare, contestualmente, le cuffie a tutti i device Apple connessi al medesimo <a href="https://www.aranzulla.it/come-creare-un-id-apple-28505.html">ID Apple</a>.</p><p data-w="34" data-c="2070">Per usufruire di questa possibilità, basta semplicemente aprire il case delle cuffie, avvicinare queste ultime all’iPhone o all’iPad (a schermo sbloccato) e rispondere in maniera affermativa alla <strong>richiesta di abbinamento</strong> che compare sul display.</p><p data-w="0" data-c="2070"><a name="come-sincronizzare-cuffie-bluetooth-con-altri-dispositivi"></a></p><h2 data-w="7" data-c="2077">Come sincronizzare cuffie Bluetooth con altri dispositivi</h2><p data-w="0" data-c="2077"><img loading="lazy" decoding="async" class="alignnone wp-image-1694099 size-full" src="https://www.aranzulla.it/wp-content/contenuti/2024/09/c63f0b14.jpg" alt="Come sincronizzare cuffie Bluetooth con altri dispositivi" width="610" height="450"></p><p data-w="42" data-c="2119">Computer e smartphone non sono gli unici dispositivi ai quali è possibile collegare le cuffie Bluetooth. Le puoi utilizzare, infatti, anche su numerosi altri apparecchi, come le <a href="https://www.aranzulla.it/quale-smart-tv-scegliere-905800.html"><strong>Smart TV</strong></a>. Se vuoi scoprire <strong>come sincronizzare cuffie Bluetooth con altri dispositivi</strong>, continua a leggere.</p><p data-w="59" data-c="2178">La modalità per sincronizzare le cuffie Bluetooth resta praticamente invariata al di là del dispositivo al quale associarle: è sempre necessario <strong>attivare il Bluetooth</strong> su quest’ultimo, mettere le cuffie in modalità di pairing e, una volta fatto, selezionare il <strong>nome</strong> delle stesse nelle <strong>Impostazioni</strong> del dispositivo di destinazione (normalmente nella stessa schermata che ha permesso di attivare il Bluetooth).</p><p data-w="74" data-c="2252">Anche per quanto riguarda le Smart TV il procedimento è molto semplice anche se non tutte, pur quando provviste di questa tecnologia, permettono a ogni tipo di cuffia Bluetooth di connettersi. Se desideri collegarle quelle che possiedi alla tua Smart TV e riscontri delle difficoltà ti consiglio di leggere la mia <a href="https://www.aranzulla.it/come-collegare-cuffie-bluetooth-alla-tv-1057907.html">guida dedicata all’argomento</a>. In questo modo potrai guardare film e serie senza disturbare altre persone magari impegnate in attività differenti e di concentrazione.</p><p data-w="61" data-c="2313">Quanto alle console da gioco, invece, le cose stanno diversamente. <a href="https://www.aranzulla.it/come-si-accende-la-ps4-1110080.html"><strong>PlayStation 4</strong></a> e <a href="https://www.aranzulla.it/come-acquistare-playstation-5-1282434.html"><strong>PlayStation 5</strong></a>, ad esempio, presentano alcuni problemi quando si tratta di cuffie Bluetooth, dato che Sony ha deciso di non consentire un collegamento standard alle cuffie di questo tipo. Per maggiori dettagli, da’ un’occhiata alla mia guida su <a href="https://www.aranzulla.it/come-collegare-le-cuffie-alla-ps4-1058075.html">come connettere le cuffie alla PS4</a> o <a href="https://www.aranzulla.it/come-collegare-le-airpods-alla-ps5-1593004.html">come collegare AirPods alla PS5</a>.</p><p data-w="49" data-c="2362">Se, invece, possiedi una console <strong><a href="https://www.aranzulla.it/quale-xbox-scegliere-908356.html">Xbox</a></strong> di Microsoft, devi sapere che alcuni modelli meno recenti non godono del supporto a tale tecnologia, mentre i modelli più recenti sono compatibili solo con determinati accessori. Te ne ho parlato nel dettaglio nel mio tutorial su <a href="https://www.aranzulla.it/come-collegare-cuffie-bluetooth-alla-xbox-1358593.html">come collegare cuffie Bluetooth alla Xbox</a>.</p><p data-w="0" data-c="2362"><a name="come-sincronizzare-2-cuffie-bluetooth"></a></p><h2 data-w="4" data-c="2366">Come sincronizzare 2 cuffie Bluetooth</h2><p data-w="0" data-c="2366"><img loading="lazy" decoding="async" class="alignnone wp-image-1694100 size-full" src="https://www.aranzulla.it/wp-content/contenuti/2024/09/51f837f.jpg" alt="Come sincronizzare 2 cuffie Bluetooth" width="610" height="450"></p><p data-w="55" data-c="2421">Sapevi che, oltre a tutto quello che ti ho descritto, esiste anche la possibilità di collegare due paia di cuffie Bluetooth a un solo dispositivo? Si tratta di un bel vantaggio che consente, ad esempio, a due paia di cuffie di ascoltare in simultanea gli stessi suoni provenienti da un solo smartphone, tablet o PC.</p><p data-w="50" data-c="2471">Questa possibilità è offerta, però, esclusivamente dai dispositivi dotati di supporto al <strong>Bluetooth 5.0</strong> e successivi. Come dici? Le tue cuffie e quelle di un tuo amico sono compatibili con questa tecnologia? Allora non ti resta che scoprire <strong>come sincronizzarle 2 cuffie Bluetooth</strong> seguendo la mia <a href="https://www.aranzulla.it/come-collegare-entrambe-le-cuffie-bluetooth-1166997.html">guida sull’argomento</a>: non te ne pentirai!</p><p data-w="19" data-c="2490"><em>In qualità di affiliati Amazon, riceviamo un guadagno dagli acquisti idonei effettuati tramite i link presenti sul nostro sito.</em></p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>