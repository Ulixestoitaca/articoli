<header id="pageContentHead"><h1>Programmi per creare basi musicali</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="73" data-c="73">Ti sei da poco avvicinato al mondo delle sette note e vorresti fare la conoscenza di qualche utile risorsa mediante cui poter comporre delle basi musicali al computer, ma non hai la più pallida idea di dove iniziare? Beh, in tal caso sono lieto di comunicarti che sei capitato proprio sulla guida giusta al momento giusto: nei prossimi capitoli, infatti, desidero approfondire proprio questo argomento e suggerirti dei software perfettamente idonei allo scopo.</p><p data-w="78" data-c="151">Di <strong>programmi per creare basi musicali</strong>, a dire il vero, ne esistono davvero a bizzeffe, sia gratis sia pagamento, e compatibili con diverse piattaforme come Windows, macOS e per Linux. Alcuni sono più adatti per utenti alle prime armi, mentre altri si prestano alla perfezione per l'utilizzo da parte dei più esperti. La scelta di quale risorsa avvalerti, però, effettivamente spetta solo e soltanto a te, in base a quelle che sono le tue reali esigenze e preferenze.</p><p data-w="40" data-c="191">Come dici? Sei particolarmente curioso di scoprire di quali si tratta e provarne la varie funzionalità insieme a me? Perfetto, questo è sicuramente l'atteggiamento giusto! A questo punto, a me non resta che augurarti buona lettura e, naturalmente, buon divertimento!</p><div id="ad-in-article-0" class="banner"></div><h2 data-w="1" data-c="192">Indice</h2><ul data-w="49" data-c="241"><li><a href="#pc">Programmi per creare basi musicali PC</a><ul><li><a href="#audacity">Audacity (Windows/macOS/Linux)</a></li><li><a href="#garageband">GarageBand</a></li><li><a href="#altri-programmi">Altri programmi per creare basi musicali gratis</a></li></ul></li><li><a href="#online">Programmi per creare basi musicali online</a><ul><li><a href="#soundation">Soundation</a></li><li><a href="#altri-programmi-online">Altri programmi per creare basi musicali gratis online</a></li></ul></li><li><a href="#karaoke">Programmi per creare basi musicali karaoke</a><ul><li><a href="#kanto">Kanto Audio Mix</a></li><li><a href="#altri-programmi-karaoke">Altri programmi per creare basi musicali karaoke</a></li></ul></li></ul><p data-w="0" data-c="241"><a name="pc"></a></p><h2 data-w="6" data-c="247">Programmi per creare basi musicali PC</h2><p data-w="47" data-c="294">Per cominciare, desidero parlarti nel dettaglio di alcuni <strong>programmi per creare basi musicali PC</strong> gratuiti che reputo particolarmente completi, versatili e funzionali. Successivamente, ti proporrò un elenco di valide alternative, alcune delle quali, pur essendo a pagamento, offrono la possibilità di usufruire di un periodo di trial.</p><p data-w="0" data-c="294"><a name="audacity"></a></p><h3 data-w="4" data-c="298">Audacity (Windows/macOS/Linux)</h3><p data-w="0" data-c="298"><img fetchpriority="high" decoding="async" src="https://www.aranzulla.it/wp-content/contenuti/2023/03/d1b61e1b.jpg" alt="registrazione audio su Audacity" width="610" height="329" class="alignnone size-full wp-image-1461221"></p><p data-w="67" data-c="365">Se sei alla ricerca di <strong>programmi per creare basi musicali italiano</strong>, dotati quindi di menu in lingua nostrana di più facile interpretazione, credo proprio che dovresti provare <strong><a href="https://www.aranzulla.it/audacity-italiano-64109.html">Audacity</a></strong>: si tratta di un software di editing audio <strong>gratuito</strong> e <strong>open source</strong> molto diffuso e dalle potenzialità piuttosto elevate che, all'occorrenza, può essere utilizzato anche come <strong>DAW</strong> (Digital Audio Workstation), al fine di registrare composizioni realizzate con strumenti reali.</p><p data-w="76" data-c="441">Audacity è compatibile con i sistemi operativi <strong>Windows</strong>, <strong>macOS</strong> e <strong>Linux</strong>, e puoi facilmente scaricarlo collegandoti al <a href="https://www.audacityteam.org/download/" rel="nofollow" target="_blank">sito ufficiale del progetto</a>, passando poi con il mouse sul menu <strong>Download</strong> ivi presente e scegliendo la piattaforma di tuo interesse dal relativo menu a tendina: in tal modo, verrà scaricata automaticamente la relativa versione. Se hai bisogno di fare riferimento alla <a href="https://www.aranzulla.it/come-scaricare-audacity-1103786.html">procedura completa di installazione</a>, ti invito a leggere la mia guida dedicata che ti ho appena linkato.</p><p data-w="48" data-c="489">Una volta avviato il programma, se vuoi <strong>importare un file audio</strong> con il quale desideri lavorare, clicca sul menu <strong>File &gt; Audio</strong>, quindi usa la finestra di <strong>Esplora File</strong> apertasi per individuarlo. Successivamente, clicca sulla barra che ne riporta il <strong>titolo</strong> per selezionare la traccia ora presente nella timeline.</p><p data-w="0" data-c="489"><img decoding="async" src="https://www.aranzulla.it/wp-content/contenuti/2023/03/282fe895.jpg" alt="funzione di rimozione vocale Audacity" width="610" height="367" class="alignnone size-full wp-image-1461222"></p><p data-w="66" data-c="555">A questo punto, puoi iniziare a utilizzare i vari strumenti messi a disposizione dal software, organizzati nel suo menu principale, con particolare riferimento a quelli offerti nella sezione <strong>Effetti</strong>. Ad esempio, se desideri eliminare la voce per creare una base strumentale, seleziona la voce <strong>Riduzione e isolamento vocale</strong>, dopodiché, nell'apposita finestra che ti viene mostrata, clicca sul menu a tendina <strong>Azione</strong> e scegli l'opzione <strong>Rimuovi voce</strong>.</p><p data-w="38" data-c="593">Ascolta quindi l'<strong>anteprima</strong> premendo l'apposito pulsante e, se il risultato ti aggrada, clicca sul bottone <strong>Applica</strong> per registrare le modifiche. In alternativa, puoi anche agire puntualmente sulle frequenze che interessano la parte vocale tramite i selettori sottostanti.</p><p data-w="44" data-c="637">Qualora, invece, volessi <strong>registrare una base musicale</strong> avvalendoti di un'interfaccia audio collegata al PC, ti consiglio per prima cosa di verificare che questa sia stata riconosciuta dal sistema premendo la funzione <strong>Configurazione audio</strong> e selezionando dal menu che compare il dispositivo di registrazione corretto.</p><p data-w="54" data-c="691">Successivamente, genera una <strong>traccia per il metronomo</strong>, in modo da andare a tempo con l'esecuzione, tramite le impostazioni del tool <strong>Genera &gt; Traccia ritmo</strong>, quindi avvia la registrazione premendo sul pulsante con il <strong>cerchio rosso</strong>. Al termine, clicca sul simbolo del <strong>quadrato nero</strong> collocato sempre nei comandi del player per terminare la fase di registrazione.</p><p data-w="55" data-c="746">Puoi creare quante tracce vuoi, in maniera molto semplice e intuitiva. Ricorda di salvare il lavoro tramite il menu <strong>File &gt; Esporta</strong>, selezionando il formato di destinazione e la posizione del file. Se vuoi maggior informazioni su <a href="https://www.aranzulla.it/come-usare-audacity-951737.html">come usare Audacity</a>, ti consiglio la lettura della mia guida dedicata di cui ti ho appena fornito il link.</p><p data-w="0" data-c="746"><a name="garageband"></a></p><h3 data-w="1" data-c="747">GarageBand</h3><p data-w="0" data-c="747"><img decoding="async" src="https://www.aranzulla.it/wp-content/contenuti/2023/03/30fe7d64.jpg" alt="interfaccia GarageBand Mac" width="610" height="337" class="alignnone size-full wp-image-1461226"></p><p data-w="79" data-c="826">Hai a disposizione un <strong><a href="https://www.aranzulla.it/quale-mac-comprare-362719.html">Mac</a></strong>? In tal caso, non dovrai faticare troppo per individuare un <strong>programma per creare basi musicali al computer</strong>, in quanto su macOS è già presente “di serie” <strong><a href="https://www.aranzulla.it/come-usare-garageband-1092000.html">GarageBand</a></strong>, un eccellente software che può essere considerato come la versione “light” di <strong>Logic Pro</strong>, una delle migliori DAW del settore. Qualora l'avessi inavvertitamente disinistallato, puoi comunque facilmente recuperarlo dal <a href="https://apps.apple.com/it/app/garageband/id682658836?mt=12" rel="nofollow" target="_blank">Mac App Store</a>. Inoltre, devi sapere che ne esiste anche una versione app per <a href="https://apps.apple.com/it/app/garageband/id408709785" rel="nofollow" target="_blank">iPhone/iPad</a> altrettanto valida.</p><p data-w="49" data-c="875">GarageBand permette di realizzare basi musicali in maniera molto intuitiva sia utilizzando <strong>strumenti virtuali</strong> (VST), i quali possono all'occorrenza essere suonati anche tramite una <strong>tastiera a video</strong>, sia registrando l'audio delle esecuzioni di <strong>strumenti reali</strong>. In alternativa, puoi anche <strong>importare i file audio</strong> dalle cartelle del tuo computer Apple.</p><p data-w="69" data-c="944">Per avviare il programma clicca sulla sua icona con l'immagine di una <strong>chitarra</strong>, dopodiché premi sul pulsante <strong>Progetto vuoto</strong> e seleziona <strong>Strumento software</strong> se la prima traccia che intendi creare è relativa a uno strumento virtuale, oppure una delle opzioni <strong>Audio</strong> per acquisire il suono da una sorgente esterna (microfono o, ad esempio, chitarra). Vi è poi anche la possibilità di aggiungere una <strong>traccia di batteria</strong> mediante appositi preset.</p><p data-w="47" data-c="991">Successivamente, seleziona ove necessario lo strumento virtuale dal pannello <strong>Libreria</strong> posto sulla sinistra (alcuni devono essere <strong>scaricati</strong> premendo il relativo simbolo della freccia che punta verso il basso) e, se vuoi suonarlo dal computer, premi la combinazione di tasti <strong>cmd+k</strong> per avviare la <strong>tastiera a video</strong>.</p><p data-w="67" data-c="1058">Utilizza quindi i comandi del <strong>player</strong> per impostare le opzioni di registrazione e avviare t. Nuove tracce possono essere facilmente aggiunte premendo il simbolo <strong>[+]</strong> collocato in alto a sinistra, mentre l'importazione di file audio preesistenti va effettuata con un <strong>clic destro</strong> sulla <strong>timeline</strong>, pigiando a seguire la voce <strong>Aggiungi file audio</strong>. Per approfondire il <a href="https://www.aranzulla.it/come-usare-garageband-1092000.html">funzionamento di GarageBand</a>, ti consiglio di leggere la mia guida interamente dedicata all'argomento.</p><p data-w="0" data-c="1058"><a name="altri-programmi"></a></p><h3 data-w="7" data-c="1065">Altri programmi per creare basi musicali gratis</h3><p data-w="0" data-c="1065"><img loading="lazy" decoding="async" src="https://www.aranzulla.it/wp-content/contenuti/2023/03/f167c9b8.jpg" alt="interfaccia LMMS" width="610" height="340" class="alignnone size-full wp-image-1461227"></p><p data-w="39" data-c="1104">Le soluzioni finora proposte non rispondono del tutto alle tue esigenze e, dunque, vorresti valutare <strong>altri programmi per creare basi musicali gratis</strong>? Nessun problema, qui di seguito puoi trovare una lista di software che sono certo troverai alquanto interessanti.</p><ul data-w="155" data-c="1259"><li><strong>LMMS</strong> (<a href="https://lmms.io/" rel="nofollow" target="_blank">Windows/macOS/Linux</a>) — se cerchi un buon <strong>programma per creare basi musicali free</strong>, questa potrebbe essere la soluzione che fa per te. La sua interfaccia, sostanzialmente, consiste in un <strong>sequencer</strong> musicale multitraccia che permette di utilizzare sia dei sintetizzatori interni, sia acquisire dei suoni esterni, i quali possono essere modulati mediante i vari effetti disponibili nella sua libreria.</li><li><strong>FL Studio</strong> (<a href="https://www.image-line.com/" rel="nofollow" target="_blank">Windows/macOS</a>) — questo software di produzione musicale permette di modificare e mixare tracce musicali utilizzando una vasta gamma di strumenti virtuali, campioni audio e plug-in. Inoltre, dispone di funzioni evolute per la registrazione audio, il missaggio e la masterizzazione delle basi musicali. <a href="https://www.aranzulla.it/come-scaricare-fl-studio-gratis-1191605.html">Maggiori informazioni qui</a>.</li><li><strong>Pro Tools</strong> (<a href="https://www.avid.com/pro-tools" rel="nofollow" target="_blank">Windows/macOS</a>) — si tratta di una eccellente DAW realizzata da <strong>Avid</strong> che si distingue per la sua particolare facilità di utilizzo. Può essere provata gratuitamente per <strong>30 giorni</strong>, al termine dei quali per continuare a utilizzarla occorre sottoscrivere un abbonamento con costi a partire da <strong>9 euro al mese</strong>.</li></ul><p data-w="0" data-c="1259"><a name="online"></a></p><h2 data-w="6" data-c="1265">Programmi per creare basi musicali online</h2><p data-w="65" data-c="1330">Nel tuo caso, preferiresti evitare di installare software sul tuo computer e avvalerti, dunque, di appositi <strong>programmi per creare basi musicali online</strong> al fine di realizzare delle composizioni semplici, rinunciando ad alcune funzionalità più evolute offerte dalle risorse descritte finora. Ebbene, sarai lieto di sapere che anche in questo caso puoi fare riferimento a diverse soluzioni, che ti espongo più nel dettaglio nei prossimi paragrafi.</p><p data-w="0" data-c="1330"><a name="soundation"></a></p><h3 data-w="1" data-c="1331">Soundation</h3><p data-w="0" data-c="1331"><img loading="lazy" decoding="async" src="https://www.aranzulla.it/wp-content/contenuti/2023/03/ed5f312.jpg" alt="interfaccia Soundation" width="610" height="272" class="alignnone size-full wp-image-1461228"></p><p data-w="68" data-c="1399"><strong>Soundation</strong> è una eccellente <strong>DAW online</strong> alla quale puoi accedere gratuitamente collegandoti con il tuo <a href="https://www.aranzulla.it/che-cose-il-browser-1029113.html">browser</a> preferito al suo <a href="https://soundation.com/" rel="nofollow" target="_blank">sito ufficiale</a>, premendo poi il pulsante <strong>Join for free</strong> ivi presente e cliccando, al passaggio successivo, il bottone <strong>Start with free plan</strong>. Successivamente, dovrai completare l'<strong>iscrizione</strong>, operazione che puoi compiere associando il tuo account <a href="https://www.aranzulla.it/come-accedere-account-google-927438.html">Google</a> o <a href="https://www.aranzulla.it/come-accedere-a-facebook-30659.html">Facebook</a>, oppure compilando il modulo sottostante per la registrazione con <strong>indirizzo email</strong>.</p><p data-w="40" data-c="1439">A seguire, premi il pulsante <strong>Create a project</strong> posto sulla sinistra e, non appena ti ritrovi al cospetto della sua interfaccia, seleziona dalla <strong>libreria</strong> posta sulla destra, organizzata in apposite categorie, la tipologia di traccia che vuoi applicare alla composizione.</p><p data-w="40" data-c="1479">Una volta individuata, dovrai semplicemente trascinarla nella <strong>timeline</strong> centrale e utilizzare i <strong>tool di editing</strong> collocati nella barra superiore per modificarne a tuo piacimento l'estensione, oppure aggiungere ad esempio degli <strong>effetti</strong> dedicati mediante la funzione <strong>Add effect</strong> posta in basso.</p><p data-w="57" data-c="1536">Per inserire una <strong>traccia audio</strong>, invece, clicca sula voce <strong>Add Channel</strong> collocata nel pannello di sinistra e seleziona l'opzione <strong>Audio channel</strong> (utilizzando poi i comandi del player per avviare la registrazione). Allo stesso modo è possibile inserire anche canali per <strong>effetti</strong>, <strong>strumenti</strong> e <strong>ritmi</strong>, ciascuno dei quali va impostato tramite le relative funzioni che compaiono in basso.</p><p data-w="68" data-c="1604">Non appena avrai completato la realizzazione della tua base musicale, clicca sul pulsante <strong>Export</strong> situato in alto a destra e seleziona il formato <strong>MP3 Low (192kbps)</strong>. Le altre opzioni di salvataggio, infatti, sono disponibili solo previa sottoscrizione di un <strong>account PRO</strong>, con costi a partire da <strong>4,99 euro al mese</strong>, il quale consente di sbloccare anche diverse funzionalità aggiuntive a aumentare la quantità di progetti che è possibile creare.</p><p data-w="0" data-c="1604"><a name="altri-programmi-online"></a></p><h3 data-w="8" data-c="1612">Altri programmi per creare basi musicali gratis online</h3><p data-w="0" data-c="1612"><img loading="lazy" decoding="async" src="https://www.aranzulla.it/wp-content/contenuti/2023/03/6b9b1201.jpg" alt="interfaccia Soundtrap" width="610" height="261" class="alignnone size-full wp-image-1461231"></p><p data-w="49" data-c="1661">Soundation non ti ha convinto del tutto e vorresti valutare <strong>altri programmi per creare basi musicali gratis online</strong>? Detto fatto, ecco per te un elenco di applicazioni che reputo altrettanto valide, tutte accessibili gratuitamente (con la possibilità di ampliare le rispettive funzionalità dietro sottoscrizione di un abbonamento) su Internet.</p><ul data-w="150" data-c="1811"><li><strong><a href="https://www.soundtrap.com/" rel="nofollow" target="_blank">Soundtrap</a></strong> — si tratta di una popolare applicazione per la creazione di musica, accessibile online e collegata alla piattaforma di streaming musicale <strong><a href="https://www.aranzulla.it/come-funziona-spotify-468261.html">Spotify</a></strong>. Permette di realizzare composizioni multitraccia, anche in modalità collaborativa, avvalendosi di una vasta gamma di loop, sample ed effetti di vario genere interni al servizio, oppure importando o registrando tracce audio esterne. Di base è gratuita, ma è possibile sbloccare funzioni aggiuntive sottoscrivendo un piano <strong>Music Makers</strong> con costi a partire da <strong>8,06 euro/mese</strong>.</li><li><strong><a href="https://www.bandlab.com/" rel="nofollow" target="_blank">BandLab</a></strong> — piattaforma online che, oltre a un servizio di distribuzione musicale, offre un'interfaccia online del tutto gratuita con molteplici funzionalità per la registrazione, l'editing e il missaggio di brani, e una libreria di suoni particolarmente ben nutrita.</li><li><strong><a href="https://www.audiotool.com/" rel="nofollow" target="_blank">Audiotool</a></strong> — se cerchi un programma per creare basi musicali semplice in Rete, ti consiglio di provare questa DAW online gratuita, la quale è dotata di un'interfaccia alquanto intuitiva che consente di realizzare basi musicali con pochissimi clic.</li></ul><p data-w="0" data-c="1811"><a name="karaoke"></a></p><h2 data-w="6" data-c="1817">Programmi per creare basi musicali karaoke</h2><p data-w="42" data-c="1859">Se sei alla ricerca di <strong>programmi per creare basi musicali karaoke</strong>, intendendo con ciò la possibilità di usufruire di apposite funzionalità di <strong>rimozione della voce</strong> sui file audio delle tue canzoni preferite, ho diverse opzioni da proporti. Vediamo di quali si tratta.</p><p data-w="0" data-c="1859"><a name="kanto"></a></p><h3 data-w="3" data-c="1862">Kanto Audio Mix</h3><p data-w="0" data-c="1862"><img loading="lazy" decoding="async" src="https://www.aranzulla.it/wp-content/contenuti/2023/03/f5b1936f.jpg" alt="interfaccia Kanto" width="610" height="311" class="alignnone size-full wp-image-1461232"></p><p data-w="51" data-c="1913"><strong>Kanto Audio Mix</strong> è un programma <strong>gratuito</strong> che permette di realizzare basi musicali per karaoke con una facilità disarmante. La sua interfaccia, infatti, è particolarmente semplice, intuitiva e leggera. Puoi eseguirne sùbito il download sul tuo PC Windows a partire dal suo <a href="https://www.kantoeditor.it/audio-mix/" rel="nofollow" target="_blank">sito ufficiale</a>, cliccando sul pulsante <strong>Scarica ora</strong> ivi presente.</p><p data-w="59" data-c="1972">Una volta fatto ciò, ti basterà cliccare due volte sul <strong>file EXE</strong> appena ottenuto per effettuare la semplice procedura di <strong>installazione</strong>. Dopo averlo avviato, premi sul pulsante <strong>Aggiungi traccia audio o video</strong> posto in alto a sinistra, quindi utilizza la finestra di <strong>Esplora File</strong> per individuare il file audio di tuo interesse e attendi che venga completato il caricamento.</p><p data-w="40" data-c="2012">A seguire, apponi il <strong>segno di spunta</strong> nella casella <strong>Attiva vocal remover</strong> posta sul pannello di destra, dopodiché seleziona dal menu sottostante, fra le varie opzioni proposte, quella che ti sembra più idonea alla tipologia di file audio in questione.</p><p data-w="54" data-c="2066">Ora, per verificare il risultato ottenuto, premi sul pulsante <strong>Play</strong> posto sotto alla traccia audio, o ascoltane un'anteprima mediante l'apposita funzione situata nella sezione <strong>Output</strong> del pannello di destra. Se ti ritieni soddisfatto del lavoro, seleziona il formato di uscita e clicca sul bottone <strong>Esporta e salva il file audio</strong>. Particolarmente comodo, non trovi?</p><p data-w="0" data-c="2066"><a name="altri-programmi-karaoke"></a></p><h3 data-w="7" data-c="2073">Altri programmi per creare basi musicali karaoke</h3><p data-w="0" data-c="2073"><img loading="lazy" decoding="async" src="https://www.aranzulla.it/wp-content/contenuti/2023/03/31f8c14f.jpg" alt="interfaccia Vocalremover" width="610" height="282" class="alignnone size-full wp-image-1461233"></p><p data-w="43" data-c="2116">Le possibilità a tua disposizione non si esauriscono con quelle menzionate prima: in Rete, infatti, ci sono diversi <strong>altri programmi per creare basi musicali karaoke</strong>, molti dei quali gratuiti e accessibili anche online. Te ne riporto di seguito alcuni che reputo particolarmente interessanti.</p><ul data-w="204" data-c="2320"><li><strong>Vocalremover</strong> (<a href="https://vocalremover.org/it/" rel="nofollow" target="_blank">online</a>) — se cerchi una soluzione particolarmente intuitiva e veloce per creare basi musicali karaoke, ma allo stesso tempo affidabile, collegati al sito Internet di questo eccellente servizio online e premi il pulsante <strong>Seleziona File</strong> ivi presente per importare il contenuto audio di tuo interesse, quindi attendi che venga elaborato. Utilizza poi il player per ascoltare il risultato e, se ti ritieni soddisfatto, premi il pulsante <strong>Salva</strong> collocato in basso a destra.</li><li><strong>Audacity</strong> (<a href="https://www.audacityteam.org/download/" rel="nofollow" target="_blank">Windows/macOS/Linux</a>) — ti ho già parlato di questo software di editing audio in un <a href="#audacity">capitolo precedente</a>, nel quale ho anche anticipato la presenza di una comoda funzione di <strong>rimozione della voce</strong>. Se vuoi approfondire l'argomento, leggi questa mia guida dedicata a <a href="https://www.aranzulla.it/come-rimuovere-la-voce-da-una-canzone-14442.html#come-eliminare-la-voce-da-un-brano-musicale-con-audacity">come togliere la voce da una canzone con Audacity</a>.</li><li><strong>GarageBand</strong> (<a href="https://apps.apple.com/it/app/garageband/id682658836?mt=12" rel="nofollow" target="_blank">macOS</a>) — anche GarageBand, il celebre programma di creazione musicale preinstallato sui Mac, permette di eliminare le frequenze della voce da un file audio con una procedura un pò più elaborata ma comunque efficace. Puoi trovare la descrizione accurata di tutti i passaggi da eseguire in questa mia <a href="https://www.aranzulla.it/programmi-per-togliere-la-voce-da-una-canzone-30422.html#chapter5">guida dedicata</a>.</li><li><strong><span class="skimlinks-unlinked">Media.io</span></strong> (<a href="https://www.media.io/it/vocal-remover.html" rel="nofollow" target="_blank">online</a>) — si tratta di un altro servizio online che si avvale dell'IA per individuare lo spettro di frequenze della voce sui brani importati nella sua interfaccia e rimuoverla.</li></ul><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>