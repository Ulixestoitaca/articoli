<header id="pageContentHead"><h1>Programmi per suonerie</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="59" data-c="59">Tutte le volte che senti squillare il cellulare non riesci mai a capire se sia il tuo o quello delle persone che ti stanno accanto perché usi una delle suonerie predefinite? Bel problema. Per risolverlo, però, basta, molto banalmente, creare un tono di chiamata personalizzato, magari partendo da quella canzone che ti piace tante che trasmettono sempre alla radio.</p><p data-w="94" data-c="153">Come dici? La cosa ti interessa ma non hai la benché minima idea di come riuscirci e di quali strumenti usare? Non c’è problema, posso spiegartelo io. Se mi dedichi qualche minuto del tuo prezioso tempo, infatti, posso indicarti tutti quelli che a mio modesto avviso rappresentano i migliori <strong>programmi per suonerie</strong> attualmente presenti su piazza e grazie ai quali puoi compiere senza problemi l’operazione in questione. Ce ne son sia per Windows che per macOS (oltre che per Linux) e, in alcuni casi, si può fare anche tutto online, dalla finestra del browser.</p><p data-w="58" data-c="211">Se poi non vuoi o non puoi agire dal computer, puoi anche intervenire direttamente dallo smartphone (o, volendo, dal tablet), usando delle app appositamente adibite allo scopo. Ora però basta chiacchierare e passiamo all’azione. Ti auguro, come mio solito, buona lettura e ti faccio un grandissimo in bocca a lupo per ogni cosa. Buon “lavoro” e buon divertimento!</p><div id="ad-in-article-0" class="banner"></div><h2 data-w="1" data-c="212">Indice</h2><ul data-w="25" data-c="237"><li><a href="#chapter1">Informazioni utili</a></li><li><a href="#chapter2">Programmi per suonerie</a><ul><li><a href="#sub-chapter1">Audacity (Windows/macOS/Linux)</a></li><li><a href="#sub-chapter2">MP3DirectCut (Windows)</a></li><li><a href="#sub-chapter3">MP3 Trimmer (macOS)</a></li><li><a href="#sub-chapter4">Make Own Ringtone (Online)</a></li><li><a href="#sub-chapter5">Audio Trimmer (Online)</a></li></ul></li><li><a href="#chapter3">App per suonerie</a></li></ul><p data-w="0" data-c="237"><a name="chapter1"></a></p><h2 data-w="2" data-c="239">Informazioni utili</h2><p data-w="0" data-c="239"><img fetchpriority="high" decoding="async" class="alignnone size-full wp-image-1134533" src="https://www.aranzulla.it/wp-content/contenuti/2019/01/smartphone.jpg" alt="" width="610" height="406"></p><p data-w="33" data-c="272">Prima di entrare nel vivo dell’argomento, andandoti a spiegare quali sono i <strong>programmi per suonerie</strong> di cui puoi avvalerti per creare dei toni di chiamata totalmente personalizzati, mi sembra giusto fare <strong>alcune precisazioni</strong>.</p><p data-w="59" data-c="331">Innanzitutto, tieni presente che creando una suoneria personalizzata da computer, per poterla usare sul tuo smartphone (o tablet) dovrai poi provvedere a <strong>trasferire</strong> quest’ultima sul dispositivo di riferimento. Per riuscirci, sia nel caso di <strong>Android</strong> che di <strong>iOS</strong>, puoi attenerti alle istruzioni sul da farsi che ti ho fornito nella mia guida su <a href="https://www.aranzulla.it/come-mettere-una-canzone-come-suoneria-1021405.html">come mettere una canzone come suoneria</a>.</p><p data-w="69" data-c="400">Successivamente, oppure se la suoneria si trova già sul tuo dispositivo (magari perché l’hai creata usando delle <a href="#chapter3">app apposite</a>), devi semplicemente <strong>impostare</strong> quest’ultima come tono di chiamata per potertene servire. Per fare ciò, ti basta seguire le istruzioni che ti ho fornito nel mio post dedicato a <a href="https://www.aranzulla.it/come-impostare-mp3-come-suoneria-android-469872.html">come impostare MP3 come suoneria su Android</a>&nbsp;e nel mio tutorial su&nbsp;<a href="https://www.aranzulla.it/come-impostare-suoneria-iphone-25748.html">come impostare una suoneria su iPhone</a>&nbsp;(valido anche per <a href="https://www.aranzulla.it/quale-ipad-comprare-894862.html">iPad</a>).</p><p data-w="0" data-c="400"><a name="chapter2"></a></p><h2 data-w="3" data-c="403">Programmi per suonerie</h2><p data-w="46" data-c="449">Fatte le dovute precisazioni di cui sopra, possiamo finalmente passare al sodo, come si suol dire.&nbsp;Qui di seguito trovi quindi indicati quelli che a mio modesto avviso rappresentano i più interessanti <strong>programmi</strong> per creare suonerie al momento disponibili. Provali subito, sono sicuro che sapranno soddisfarti.</p><p data-w="0" data-c="449"><a name="sub-chapter1"></a></p><h3 data-w="4" data-c="453">Audacity (Windows/macOS/Linux)</h3><p data-w="0" data-c="453"><img decoding="async" class="alignnone size-full wp-image-1110270" src="https://www.aranzulla.it/wp-content/contenuti/2013/08/daljksaajkahggF2.jpg" alt="Come tagliare le canzoni con Mac" width="610" height="474"></p><p data-w="66" data-c="519">Iniziamo questo excursus tra i programmi per suonerie parlando di&nbsp;<strong>Audacity</strong>. Non si tratta di una risorsa concepita in via specifica per la creazione di toni di chiamata, è vero, ma essendo quello che dai più viene reputato come il miglior software per l’editing audio gratuito si presta perfettamente per lo scopo in questione. Funziona su Windows, macOS e Linux e ha un’interfaccia utente in italiano.</p><p data-w="20" data-c="539">Per scaricare Audacity, recati sulla <a href="https://sourceforge.net/projects/audacity/?lang=it" rel="nofollow" target="_blank">pagina Web</a>&nbsp;dedicata al programma presente sul sito Internet <strong>Sourceforge</strong> e clicca sul bottone <strong>Download</strong>.</p><p data-w="43" data-c="582">A scaricamento completato, se stai usando Windows, apri il <strong>file .exe</strong>&nbsp;ottenuto e clicca sui bottoni <strong>Esegui</strong>, <strong>Si</strong> e <strong>OK</strong>&nbsp;nella finestra comparsa sul desktop. Successivamente, fai clic sui pulsanti <strong>Avanti</strong> (per cinque volte di seguito), <strong>Installa</strong> e <strong>Fine</strong> per concludere il setup.</p><p data-w="63" data-c="645">Su macOS, invece, apri il <strong>pacchetto .dmg</strong> ricavato, trascina l’<strong>icona del programma</strong> nella cartella <strong>Applicazioni</strong> del Mac, facci clic destro sopra e seleziona la voce <strong>Apri</strong> per due volte di seguito, in modo tale da avviare il software andando ad aggirare le limitazioni imposte da Apple verso le applicazioni provenienti da sviluppatori non certificati (operazione che va eseguita solo al primo avvio).</p><p data-w="50" data-c="695">Adesso, a prescindere dal sistema operativo in uso, clicca sul bottone <strong>OK</strong> per due volte e, quando visualizzi la finestra principale del programma, clicca sul menu <strong>File</strong> situato in alto a sinistra, dopodiché seleziona la voce <strong>Apri</strong> e scegli il file audio sul tuo computer che vuoi trasformare in suoneria.</p><p data-w="64" data-c="759">A questo punto,&nbsp;evidenzia con il mouse la parte del grafico corrispondente alla porzione del file audio che vuoi usare come tono di chiamata, facendo clic sinistro sul punto di inizio e, continuando a tenere premuto, trascinando il puntatore sino al punto di fine, dopodiché clicca sulla voce <strong>File</strong> (in alto a sinistra) e scegli il comando <strong>Esporta</strong> <strong>audio</strong> dal menu che si apre.</p><p data-w="31" data-c="790">Per concludere, indica il formato in&nbsp;cui vuoi salvare il brano dal menu a tendina <strong>Salva come</strong>, la posizione di output sul tuo PC ed è fatta. È stato facile, vero?</p><p data-w="79" data-c="869">Tieni presente che&nbsp;Audacity è capace di gestire correttamente file in formato WAV, AIFF, Ogg Vorbis e MP3. Per abilitare l’esportazione dei brani in MP3, però, occorre scaricare e installare il plugin <a href="https://lame.buanzo.org/" rel="nofollow" target="_blank"><strong>MP3 LAME</strong></a>. Lo stesso dicasi per i file M4A/AAC, WMA, AMR e AC3 su macOS, per la gestione dei quali occorre scaricare e installare il plugin <a href="https://lame.buanzo.org/#lameosxdl" rel="nofollow" target="_blank"><strong>FFmpeg</strong></a>. Per maggiori informazioni, ti rimando alla lettura del mio post incentrato in maniera specifica su <a href="https://www.aranzulla.it/come-scaricare-audacity-1103786.html">come scaricare Audacity</a>.</p><p data-w="0" data-c="869"><a name="sub-chapter2"></a></p><h3 data-w="3" data-c="872">MP3DirectCut (Windows)</h3><p data-w="0" data-c="872"><img decoding="async" class="alignnone size-full wp-image-1127753" src="https://www.aranzulla.it/wp-content/contenuti/2012/02/fdlkjaBBBL2.jpg" alt="Programmi per tagliare musica" width="610" height="378"></p><p data-w="78" data-c="950">Un altro ottimo software che ti invito a prendere in considerazione per la creazione di nuove suonerie è&nbsp;<strong>MP3DirectCut</strong>. È solo per sistemi operativi Windows, è gratis ed è molto facile da usare. Come intuibile dal nome stesso, permette di editare i file audio in formato MP3. Le modifiche apportate ai brani vengono salvate senza eseguire una nuova compressione degli stessi. Inoltre, consente di regolare il livello dell’audio e di applicare effetti vari. Cosa volere di più?</p><p data-w="50" data-c="1000">Per usare il programma, collegati al suo <a href="http://mpesch3.de1.cc/mp3dc.html" rel="nofollow" target="_blank">sito Internet</a>, seleziona il collegamento <strong>download</strong>&nbsp;situato a destra e clicca su uno dei link posti sotto la voce <strong>Download mp3DirectCut</strong> (es. <strong><span class="skimlinks-unlinked">fosshub.com</span></strong>). Nella nuova pagina che si apre, fai clic sul pulsante o sul collegamento per procedere con il download.</p><p data-w="59" data-c="1059">Successivamente, apri il <strong>file .exe</strong> ricavato e, nella finestra che compare sul desktop, clicca sul pulsante <strong>Next</strong> per due volte di fila. Se vedi comparire un messaggio d’errore, avvia l’eseguibile con privilegi di amministrazione, facendoci clic destro sopra, scegliendo l’opzione <strong>Esegui come amministratore</strong> dal menu che si apre e premendo sul pulsante <strong>Si</strong> nella finestra che ti viene mostrata.</p><p data-w="49" data-c="1108">Avvia poi MP3DirectCut richiamando il programma&nbsp;dal <strong>menu Start</strong> di Windows e, nella finestra che compare, fai clic sul pulsante <strong>OK</strong>. Dopodiché seleziona l’<strong>Italiano</strong> dal menu a tendina per la scelta della lingua e pigia sul pulsante <strong>Use and restart</strong>, al fine di tradurre l’interfaccia del programma.</p><p data-w="35" data-c="1143">A questo punto, clicca sull’icona con la <strong>cartella</strong> posta nella parte in alto a sinistra della finestra del software, seleziona il brano che vuoi editare per creare la tua suoneria e pigia sul bottone <strong>OK</strong>.</p><p data-w="75" data-c="1218">Una volta visualizzato il grafico del brano sul desktop,&nbsp;marca il punto d’inizio della suoneria pigiando sul pulsante&nbsp;<strong>Imposta inizio</strong> (situato in basso a sinistra), indica il punto finale della stessa facendo clic sul pulsante <strong>Imposta fine</strong> (situato sempre in basso a sinistra), riproduci la porzione del file audio selezionata cliccando sul pulsante <strong>Play</strong> (in basso) e, se ti soddisfa, estrapola la parte in questione dello stesso selezionando l’opzione <strong>Salva selezione</strong> annessa al menu <strong>File</strong>.</p><p data-w="0" data-c="1218"><a name="sub-chapter3"></a></p><h3 data-w="3" data-c="1221">MP3 Trimmer (macOS)</h3><p data-w="0" data-c="1221"><img loading="lazy" decoding="async" class="alignnone size-full wp-image-1110277" src="https://www.aranzulla.it/wp-content/contenuti/2013/08/daljksaajkahggF3.jpg" alt="" width="610" height="282"></p><p data-w="75" data-c="1296">Stai usando un Mac e <a href="#sub-chapter1">Audacity</a> non ti ha convinto in maniera particolare? Allora metti subito alla prova <strong>MP3 Trimmer</strong>, vedrai che non ti deluderà. Si tratta di un’applicazione disponibile solo per macOS e concepita in maniera specifica per l’editing dei file in formato MP3, come lascia intendere lo stesso nome.&nbsp;È gratis, ma mostra dei banner che invitano ad acquistare la versione completa del software quando si importano o si salvano i file audio.</p><p data-w="29" data-c="1325">Per <a href="https://www.aranzulla.it/siti-per-scaricare-musica-gratis-mp3-1015344.html">scaricare MP3</a> Trimmer sul tuo computer Apple, visita il <a href="http://www.deepniner.net/mp3trimmer/" rel="nofollow" target="_blank">sito Internet</a> del programma, clicca sulla scheda <strong>Download</strong> posta in alto e fai clic sul pulsante <strong>Click to download</strong>.</p><p data-w="64" data-c="1389">A download completato, apri il <strong>pacchetto .dmg</strong> ricavato e trascina l’<strong>icona di MP3 Trimmer</strong> nella cartella <strong>Applicazioni</strong> di macOS. Successivamente, facci clic destro sopra e seleziona la voce <strong>Apri</strong> per due volte di fila, in modo tale da avviare il software aggirando però le limitazioni di Apple verso le applicazioni provenienti da sviluppatori non certificati (operazione che va eseguita solo al primo avvio).</p><p data-w="40" data-c="1429">Ora che visualizzi la finestra del programma sulla scrivania, fai clic sul pulsante <strong>Launch application and try it out for free</strong>. Dopodiché trascina sopra la schermata principale di MP3 Trimmer il file audio che vuoi trasformare in tono di chiamata.</p><p data-w="55" data-c="1484">Porta poi l’indicatore sulla timeline all’inizio della porzione del file audio che desideri estrapolare e fai clic sul pulsante <strong>Set</strong> sotto la voce <strong>In-point</strong>. Sposta quindi l’indicatore sulla timeline alla fine della porzione del brano e pigia sul bottone <strong>Set</strong> collocato sotto la dicitura <strong>Out-point</strong>. Per ascoltare un’anteprima della porzione scelta clicca sul bottone <strong>Play</strong>.</p><p data-w="45" data-c="1529">Infine, clicca sul menu <strong>File</strong> posto nella parte in alto a sinistra della barra dei menu e scegli l’opzione <strong>Save trim selection</strong>. Aspetta qualche istante affinché il banner pubblicitario scompaia e scegli la posizione sul tuo Mac in cui desideri salvare il file di output.</p><p data-w="0" data-c="1529"><a name="sub-chapter4"></a></p><h3 data-w="4" data-c="1533">Make Own Ringtone (Online)</h3><p data-w="0" data-c="1533"><img loading="lazy" decoding="async" class="alignnone size-full wp-image-999992" src="https://www.aranzulla.it/wp-content/contenuti/2013/07/tgmcasdaonl5.jpg" alt="Come tagliare le canzoni online" width="610" height="572"></p><p data-w="82" data-c="1615">Non vuoi o non puoi scaricare nuovi software sul tuo computer? Allora rivolgiti a un bel programma per suonerie online, come nel caso di <strong>Ringtone Maker</strong>. Si tratta, infatti, di un’applicazione online gratuita, funzionante da qualsiasi browser e sistema operativo e altamente efficiente. Permette di creare suonerie partendo da file audio in tutti i principali formati: non solo MP3 ma anche AAC, FLAC, M4A, OGG, WAV e WMA. Non necessita di <a href="https://www.aranzulla.it/adobe-flash-player-download-39554.html">Flash Player</a> o plugin particolari ed è di semplicissimo impiego!</p><p data-w="45" data-c="1660">Per usare Ringtone Maker, collegati al suo&nbsp;<a href="http://makeownringtone.com/" rel="nofollow" target="_blank">sito Internet</a>&nbsp;e pigia sul bottone&nbsp;<strong>Upload files</strong>, in modo tale da selezionare la canzone che desideri utilizzare come suoneria. In alternativa, trascina il brano direttamente nella finestra del browser, in corrispondenza della voce<strong> Drop Your Files Here</strong>.</p><p data-w="76" data-c="1736">Una volta visualizzato il grafico a onda del file audio scelto nella finestra del navigatore, individua l’inizio&nbsp;della porzione che vuoi usare come suoneria, spostaci sopra il cursore verde situato sinistra e poi sposta anche l’altro cursore, quello che trovi a destra, sulla parte finale della pozione.&nbsp;Volendo, puoi impostare i punti di inizio e di fine della parte del file audio da tagliare anche usando i menu&nbsp;<strong>Start Time</strong> e <strong>End Time</strong> situati in basso.</p><p data-w="48" data-c="1784">Puoi ascoltare un’anteprima della selezione effettuata pigiando il pulsante <strong>Play</strong>, mentre usando&nbsp;il cursore che trovi in corrispondenza della voce <strong>Volume</strong> puoi regolare il volume della suoneria. Invece, cliccando sui pulsanti in basso a sinistra puoi scegliere il formato di output:&nbsp;<strong>MP3</strong>&nbsp;oppure <strong>M4R</strong> (specifico per iPhone).</p><p data-w="29" data-c="1813">Per concludere, pigia sul pulsante <strong>Make a ringtone</strong> situato a fondo schermo, attendi che la suoneria venga elaborata e clicca sul pulsante <strong>Download</strong> per, appunto, procedere con il download.</p><p data-w="0" data-c="1813"><a name="sub-chapter5"></a></p><h3 data-w="3" data-c="1816">Audio Trimmer (Online)</h3><p data-w="0" data-c="1816"><img loading="lazy" decoding="async" class="alignnone size-full wp-image-1110286" src="https://www.aranzulla.it/wp-content/contenuti/2013/08/daljksaajkahggF5.jpg" alt="Come tagliare le canzoni con Mac" width="610" height="297"></p><p data-w="79" data-c="1895">Se cerchi una valida alternativa al servizio online summenzionato puoi rivolgerti ad&nbsp;<strong>Audio Trimmer</strong>. Si tratta di una pratica Web app che permette di tagliare i file audio e quindi di creare suonerie personalizzate agendo dalla finestra del browser. È gratis, funziona da qualsiasi navigatore e sistema operativo e supporta tutti i più diffusi formati di file audio. L’unica cosa da tenere in considerazione è che consente di effettuare l’upload di file aventi una dimensione massima pari a 50 MB.</p><p data-w="40" data-c="1935">Per usarlo, recati sulla&nbsp;<a href="https://audiotrimmer.com/" rel="nofollow" target="_blank">home page</a> del servizio, fai clic sul bottone <strong>Apri file/Scegli file</strong> e seleziona il file audio che vuoi trasformare in suoneria presente sul tuo computer. In alternativa, trascina il file direttamente nella finestra del navigatore.</p><p data-w="66" data-c="2001">Ad upload completato, trascina il cursore sinistro presente sul grafico nel punto in cui vuoi far iniziare la suoneria e quello destro sul punto finale. Pigia poi sul pulsante <strong>Play</strong> (in basso) per riprodurre un’anteprima della parte audio selezionata. Se vuoi, puoi aggiungere anche&nbsp;l’effetto dissolvenza all’inizio o alla fine del file audio, seleziona l’opzione che preferisci dal menu a tendina <strong>Fade In/Out</strong>&nbsp;(in basso).</p><p data-w="38" data-c="2039">Indica, infine, il formato in cui vuoi scaricare la tua suoneria personalizzata usando il menu a tendina <strong>Output format</strong>. Successivamente, pigia sul bottone&nbsp;<strong>Crop</strong> posto in basso a destra e su quello <strong>Download</strong>, per scaricare il file finale.</p><p data-w="0" data-c="2039"><a name="chapter3"></a></p><h2 data-w="3" data-c="2042">App per suonerie</h2><p data-w="0" data-c="2042"><img loading="lazy" decoding="async" class="alignnone size-full wp-image-970581" src="https://www.aranzulla.it/wp-content/contenuti/2014/11/TRaBCeqb8rc3D.jpg" alt="Come impostare MP3 come suoneria Android" width="610" height="542"></p><p data-w="46" data-c="2088">Passiamo adesso alle <strong>app</strong> per dispositivi mobili, quelle di cui puoi avvalerti per trovare e creare suonerie personalizzate agendo direttamente dallo schermo dello smartphone (o del tablet) a colpi di “tap”. Trovi quelle che a mio modesto avviso costituiscono le migliori della categoria proprio qui sotto.</p><ul data-w="191" data-c="2279"><li><strong>Zedge</strong> (<a href="https://play.google.com/store/apps/details?id=net.zedge.android" rel="nofollow" target="_blank">Android</a>/<a href="https://itunes.apple.com/it/app/zedge-ringtones/id584485870?mt=8" rel="nofollow" target="_blank">iOS</a>) – app gratuita che permette di cercare e scaricare suonerie già pronte all’uso in maniera incredibilmente semplice e veloce. Consente di scegliere tra tantissimi toni di chiamata di qualità e appartenenti ai generi più disparati.</li><li><strong>Audiko</strong> (<a href="https://play.google.com/store/apps/details?id=net.audiko2.pro&amp;hl=it" rel="nofollow" target="_blank">Android</a> /<a href="https://itunes.apple.com/it/app/audiko-ringtones-for-iphone-pro/id725401575?mt=8" rel="nofollow" target="_blank">iOS</a>) – applicazione grazie alla quale è possibile effettuare&nbsp;il download di suonerie di ogni genere ed epoca e di crearne di personalizzate partendo dai brani già salvati sul dispositivo. Da notare che su Android è gratis (ma offre acquisti in-app a partire da 0,59 cent.), mentre su iOS l’applicazione è a pagamento (costa 1,09 euro).</li><li><strong>Ringtone Maker di Big Bang Inc.</strong> (<a href="https://play.google.com/store/apps/details?id=com.herman.ringtone" rel="nofollow" target="_blank">Android</a>) – app gratuita per soli dispositivi Android che consente di editare i file audio e di creare toni di chiamata direttamente dallo schermo del telefonino (o del tablet). Ha un’interfaccia utente gradevole ed è anche abbastanza facile da usare. Provare per credere!</li><li><strong>Garageband</strong> (<a href="https://itunes.apple.com/it/app/garageband/id408709785?mt=8" rel="nofollow" target="_blank">iOS</a>) – applicazione per la creazione di composizioni musicali di casa Apple che consente di editare anche i brani esistenti direttamente da iOS e che può dunque far comodo per lo scopo in questione. È gratis e può essere usata sia dagli utenti più esperti che dai meno serrati in materia.</li></ul><p data-w="43" data-c="2322">Per approfondimenti riguardo le app summenzionate e per fare la conoscenza di altre risorse utili appartenenti alla categoria oggetto di questo passo, ti rimando alla lettura della mia guida sulle <a href="https://www.aranzulla.it/applicazione-per-suonerie-1011241.html">applicazioni per suonerie</a> e del mio tutorial sulle <a href="https://www.aranzulla.it/app-per-tagliare-la-musica-1019840.html">app per tagliare la musica</a>.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>