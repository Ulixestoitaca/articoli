<header id="pageContentHead"><h1>Come collegare cuffie wireless al telefono</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="64" data-c="64">Hai da poco acquistato delle <a href="https://www.aranzulla.it/cuffie-wireless-49831.html">cuffie wireless</a> grazie ai miei consigli e adesso stai cercando un modo per collegarle al tuo smartphone. Purtroppo, però, dopo diversi tentativi, non sei riuscito ancora nel tuo intento e stai cercando una soluzione al tuo problema. Le cose stanno in questo modo, non è vero? Allora non devi preoccuparti, perché ci sono qui io a darti una mano.</p><p data-w="62" data-c="126">In questa mia guida, infatti, ti illustrerò <strong>come collegare cuffie wireless al telefono</strong>, sia esso un terminale Android o un iPhone. Ti fornirò, innanzitutto, alcuni consigli per capire se le cuffie wireless di cui sei in possesso sono compatibili con lo smartphone in tuo possesso e, nel caso di risposta affermativa, ti illustrerò nel dettaglio come effettuare il collegamento con il dispositivo.</p><p data-w="55" data-c="181">Come dici? Non vedi l’ora d’iniziare? Allora che aspetti? Dai, non perdiamo altro tempo in chiacchiere: siediti bello comodo e presta attenzione alle procedure che ti illustrerò nei prossimi capitoli. Mettile in pratica e vedrai che il risultato ti soddisferà. A me non resta altro che augurarti una buona lettura e, soprattutto, un buon ascolto!</p><div id="ad-in-article-0" class="banner"></div><h2 data-w="1" data-c="182">Indice</h2><ul data-w="15" data-c="197"><li><a href="#informazioni-preliminari">Informazioni preliminari</a></li><li><a href="#come-collegare-cuffie-wireless-al-telefono-android">Come collegare cuffie wireless al telefono Android</a></li><li><a href="#come-collegare-cuffie-wireless-a-iPhone">Come collegare cuffie wireless a iPhone</a></li></ul><p data-w="0" data-c="197"><a name="informazioni-preliminari"></a></p><h2 data-w="2" data-c="199">Informazioni preliminari</h2><p data-w="0" data-c="199"><img fetchpriority="high" decoding="async" class="alignnone size-full wp-image-1135913" src="https://www.aranzulla.it/wp-content/contenuti/2019/02/cuffie-wireless.jpg" alt="Cuffie JBL" width="610" height="385"></p><p data-w="64" data-c="263">Prima di analizzare le procedure per <strong>collegare una cuffia wireless a un telefono</strong>, devi essere sicuro che i dispositivi siano compatibili tra loro. Infatti, devi sapere che non tutte le cuffie wireless possono essere collegate agli smartphone Android o iOS, a meno che non sia esplicitamente indicato tra le caratteristiche tecniche sulla confezione del dispositivo o sulla sua scheda sul sito Web del produttore.</p><p data-w="69" data-c="332">Per alcune cuffie wireless, per garantire una maggiore stabilità del collegamento, e quindi una maggiore efficienza, viene fornito un <strong>adattatore USB wireless</strong> che, in genere, permette di associarle soltanto con alcuni specifici dispositivi, come ad esempio i computer con sistema operativo Windows e macOS. In questo modo, le cuffie vengono associate al computer tramite una specifica frequenza radio che subirà meno interferenze, in quanto non saranno collegati altri dispositivi.</p><p data-w="57" data-c="389">Su alcuni telefoni, in particolare quelli Android, utilizzando un <strong>connettore USB OTG</strong>, è possibile collegare l’adattatore USB wireless direttamente al telefono oppure usare il cavo USB per il collegamento diretto delle cuffie, se supportato. Non è però una procedura che assicura un risultato affidabile e realizzabile per tutte le cuffie wireless e tutti i modelli di smartphone.</p><p data-w="60" data-c="449">Per quanto riguarda, invece, le cuffie o gli auricolari <strong>Bluetooth</strong>, definite anch’esse genericamente wireless, queste hanno una maggiore compatibilità con gli altri dispositivi, permettendone il collegamento con PC, TV, smartphone e tablet e qualsiasi altro dispositivo compatibile. Pertanto, nei prossimi capitoli, ti illustrerò nel dettaglio come collegare questa tipologia di cuffie a un telefono con sistema operativo Android o iOS.</p><p data-w="0" data-c="449"><a name="come-collegare-cuffie-wireless-al-telefono-android"></a></p><h2 data-w="7" data-c="456">Come collegare cuffie wireless al telefono Android</h2><p data-w="0" data-c="456"><img decoding="async" class="alignnone size-full wp-image-1135915" src="https://www.aranzulla.it/wp-content/contenuti/2019/02/cuffie-wireless2.jpg" alt="Pulsante pairing" width="610" height="457"></p><p data-w="45" data-c="501">Per <strong>collegare delle cuffie wireless a un telefono Android</strong>, come prima cosa bisogna impostarle in modalità <strong>pairing</strong>. Quest’ultima, infatti, permette di associare le cuffie al telefono, o a qualsiasi altro dispositivo, in modo tale da poter trasmettere i dati (in questo caso il segnale audio).</p><p data-w="74" data-c="575">Per attivare la modalità pairing su cuffie o auricolari Bluetooth, devi premere il relativo tasto che puoi trovare sul controller. Su alcuni modelli è presente un <strong>pulsante di pairing</strong> separato dagli altri tasti di controllo o viene utilizzato con una combinazione di questi. In genere, però, il <strong>pulsante di pairing</strong> è integrato con quello di <strong>accensione/spegnimento</strong> e basta mantenere la pressione di quest’ultimo per far lampeggiare in modo intermittente il LED del controller.</p><p data-w="52" data-c="627">Se quelli che hai sono degli auricolari completamente senza fili (TWS) come possono essere gli <strong><a href="https://www.aranzulla.it/come-attivare-airpods-1228463.html">AirPods</a></strong> o i <strong>Samsung Galaxy Buds Pro</strong> la funzione di pairing si avvia automaticamente aprendo la loro custodia di ricarica (se è la prima volta che li usi) o tenendo premuto il tasto presente sulla suddetta custodia.</p><p data-w="54" data-c="681">Se noti il LED lampeggiare, sarà questo per te l’avviso che la modalità pairing è attiva. Solitamente, questa modalità rimane disponibile per alcune decine di secondi, prima che si disabiliti automaticamente. Ciò accade per questioni di sicurezza, in quanto in questa fase le cuffie possono essere associate da qualsiasi dispositivo Bluetooth compatibile nelle vicinanze.</p><p data-w="56" data-c="737">Adesso che le cuffie sono entrate nella modalità pairing, è il momento di abilitare la funzionalità <strong>Bluetooth</strong> sullo smartphone per effettuarne l’associazione. Per prima cosa, prendi dunque il tuo smartphone Android e sblocca lo schermo. Successivamente, fai tap sull’<strong>icona con l’ingranaggio</strong> (<strong>Impostazioni</strong>) che trovi in home screen, per accedere al pannello delle impostazioni di Android.</p><p data-w="46" data-c="783">Fatto ciò, seleziona la voce <strong>Connessione dispositivo</strong> e pigia sulla dicitura <strong>Bluetooth</strong>. Adesso, sposta la levetta da <strong>OFF</strong> a <strong>ON</strong> in prossimità della voce <strong>Bluetooth</strong> per abilitare questa funzionalità: non appena sarà attiva, nella sezione <strong>Dispositivi disponibili</strong> verranno elencati tutti i dispositivi Bluetooth compatibili nelle vicinanze.</p><p data-w="0" data-c="783"><img decoding="async" class="alignnone size-full wp-image-1135918" src="https://www.aranzulla.it/wp-content/contenuti/2019/02/android-cuffie-wireless-2.jpg" alt="Impostazioni Bluetooth" width="610" height="610"></p><p data-w="40" data-c="823">Per effettuare l’associazione delle cuffie al telefono Android, devi semplicemente fare tap sul <strong>nome</strong> delle <strong>cuffie</strong> e attendere che il collegamento venga effettuato. In questo modo, le cuffie verranno mostrate nella sezione <strong>Dispositivi associati</strong> con la dicitura <strong>Connesso</strong>, pronte all’uso.</p><p data-w="35" data-c="858">Da questo momento in poi, ogni volta che la funzionalità Bluetooth sarà attiva sullo smartphone Android e le cuffie saranno accese, il collegamento tra questi dispositivi avverrà automaticamente, senza che sia necessario alcun intervento dell’utente.</p><p data-w="52" data-c="910">Nel caso però che il collegamento non dovesse avvenire, devi raggiungere la sezione <strong>Bluetooth</strong> delle <strong>Impostazioni</strong> di Android, così come ti ho indicato nelle righe precedenti, e fare tap sul <strong>nome del prodotto</strong> corrispondente alle cuffie, che trovi nella sezione <strong>Dispositivi associati</strong>. In questo modo, forzerai il collegamento tra i due dispositivi.</p><p data-w="0" data-c="910"><img loading="lazy" decoding="async" src="https://www.aranzulla.it/wp-content/contenuti/2022/02/4ec864c.jpg" alt="Fast pairing" width="610" height="678" class="alignnone size-full wp-image-1353375"></p><p data-w="79" data-c="989">Negli smartphone più recenti e con le cuffie più moderne è prevista una funzione dedicata al pairing chiamata <strong>Google Fast Pair</strong>. Se il Bluetooth del tuo smartphone è acceso (e se hai seguito la guida fin qui dovrebbe esserlo), ti basta accendere le cuffie che supportano questo servizio e vedrai comparire sullo schermo del tuo smartphone una schermata con una rappresentazione grafica delle tue cuffie e tutto ciò che dovrai fare per completare l’associazione è premere sul pulsante <strong>Connetti</strong>.</p><p data-w="134" data-c="1123">Un ultimo modo per fare un rapido pairing delle cuffie con il tuo smartphone è tramite l’<strong><a href="https://www.aranzulla.it/come-funziona-nfc-1042617.html">NFC</a></strong> (Near Field Communication). Potresti già conoscere questa tecnologia perché è quella che permette ad esempio di <a href="https://www.aranzulla.it/come-pagare-con-il-telefono-1165015.html">pagare con il proprio smartphone</a> nei negozi. Non tutti gli smartphone supportano l’NFC, ma puoi facilmente verificare e attivare tale funzione andando nelle <strong>Impostazioni</strong> del tuo cellulare, quindi su <strong>Connessioni</strong> e subito sotto la voce dedicata al Bluetooth dovresti vedere <strong>NFC e pagamenti contactless</strong>. Se è presente assicurati di attivare l’opzione. Un’ultima cosa che devi fare è controllare che le cuffie a cui vuoi collegarti abbiano a loro volta l’NFC, solitamente se dispongono di tale tecnologia la cosa è ben pubblicizzata sulla scatola e comunque troverai il logo NFC nella posizione a cui devi avvicinare lo smartphone per effettuare l’associazione.</p><p data-w="74" data-c="1197">Tutto ciò che devi fare ora è semplicemente <strong>avvicinare il tuo telefono</strong> a uno dei padiglioni delle cuffie wireless o alla custodia degli auricolari senza fili per effettuare automaticamente il pairing, un avviso comparirà comunque sullo schermo del tuo smartphone per avvertirti della avvenuta associazione. Un comodo vantaggio di questa tecnologia è che se desideri <strong>scollegare le cuffie dal telefono</strong> ti basta di nuovo avvicinare lo smartphone a esse e il gioco è fatto!</p><p data-w="57" data-c="1254">Vuoi scollegare le cuffie dal telefono senza usare l’NFC? Le opzioni sono diverse: puoi semplicemente spegnerle, se hanno un tasto di spegnimento (alcune vanno in stand-by se non c’è una connessione attiva) oppure puoi disabilitare il Bluetooth del telefono, seguendo gli stessi passaggi indicati nelle righe precedenti e spostando su <strong>OFF</strong> la levetta relativa a questa funzionalità.</p><p data-w="0" data-c="1254"><img loading="lazy" decoding="async" class="alignnone size-full wp-image-1135919" src="https://www.aranzulla.it/wp-content/contenuti/2019/02/android-cuffie-wireless-1.jpg" alt="Impostazioni Bluetooth" width="610" height="610"></p><p data-w="34" data-c="1288">In alternativa, puoi dissociare le cuffie dal telefono, in modo che non possano più collegarsi tra loro, a meno che tu non esegua nuovamente l’associazione, così come ti ho indicato all’inizio di questo capitolo.</p><p data-w="74" data-c="1362">Se vuoi dissociare le cuffie dal telefono, fai tap sull’<strong>icona con l’ingranaggio</strong> (<strong>Impostazioni</strong>) situata in home screen, e pigia sulle voci <strong>Connessione dispositivo &gt; Bluetooth</strong>. Adesso, sposta la levetta da <strong>OFF</strong> a <strong>ON</strong> in prossimità della dicitura <strong>Bluetooth</strong> e, nella sezione <strong>Dispositivi associati</strong>, fai tap sull’<strong>icona dell’ingranaggio</strong>, a fianco al nome del prodotto corrispondente alle cuffie. Nella nuova schermata che ti viene mostrata, premi sul tasto <strong>Dissocia</strong>, per eliminare l’associazione in modo definitivo.</p><p data-w="0" data-c="1362"><a name="come-collegare-cuffie-wireless-a-iPhone"></a></p><h2 data-w="6" data-c="1368">Come collegare cuffie wireless a iPhone</h2><p data-w="0" data-c="1368"><img loading="lazy" decoding="async" src="https://www.aranzulla.it/wp-content/contenuti/2022/02/fe9154f7.jpg" alt="AirPods" width="610" height="407" class="alignnone size-full wp-image-1353365"></p><p data-w="58" data-c="1426">Se possiedi un <strong>iPhone</strong>, collegare delle cuffie wireless è un’impresa che richiede pochi minuti del tuo tempo. Come prima cosa, devi mettere le cuffie in modalità pairing: a tal proposito, ti consiglio di leggere la procedura che ti ho indicato nel <a href="#chapter2">capitolo precedente</a>, nella quale ti ho spiegato nel dettaglio come attivarla sulle tue cuffie o auricolari wireless.</p><p data-w="38" data-c="1464">In linea generale, devi premere o mantenere la pressione sul <strong>tasto pairing</strong>, che può coincidere con quello di <strong>accensione/spegnimento</strong>, fino a quando il LED posizionato sulle cuffie o sul controller non iniziare a lampeggiare in modo intermittente.</p><p data-w="68" data-c="1532">A questo punto, sull’<strong>iPhone</strong>, raggiungi la sezione <strong>Bluetooth</strong>, tramite il pannello delle <strong>Impostazioni</strong> di iOS (l’<strong>icona con l’ingranaggio</strong> in home screen). Fatto ciò, sposta la levetta da <strong>OFF</strong> a <strong>ON</strong> in prossimità della voce <strong>Bluetooth</strong>, in modo tale da attivare questa funzionalità. Attendi quindi il caricamento della lista dei dispositivi Bluetooth nelle vicinanze, facendo tap sul <strong>nome del prodotto</strong> corrispondente alle cuffie nella sezione <strong>Altri dispositivi</strong>.</p><p data-w="0" data-c="1532"><img loading="lazy" decoding="async" class="alignnone size-full wp-image-1135922" src="https://www.aranzulla.it/wp-content/contenuti/2019/02/iphone-cuffie-wireless-1.jpg" alt="Impostazioni iPhone" width="610" height="542"></p><p data-w="36" data-c="1568">Adesso, attendi che il collegamento venga effettuato: il nome del dispositivo Bluetooth comparirà nell’elenco sotto la dicitura <strong>I miei dispositivi</strong>, con la dicitura <strong>Connesso</strong> a fianco. Da questo momento, potrai utilizzare le cuffie wireless con l’iPhone.</p><p data-w="61" data-c="1629">Tutte le volte che attiverai il Bluetooth sull’iPhone e accenderai le cuffie, il collegamento tra i dispositivi avverrà automaticamente. Se ciò non dovesse accadere, fai tap sul <strong>nome delle cuffie</strong> che trovi nell’elenco <strong>I miei dispositivi</strong>, nella sezione <strong>Bluetooth</strong> delle <strong>Impostazioni</strong> di iOS. Attendi quindi che il collegamento venga stabilito, e questo ti verrà segnalato con la dicitura <strong>Connesso</strong> a fianco.</p><p data-w="53" data-c="1682">Se hai problemi di collegamento delle cuffie wireless all’iPhone o non vuoi che in uno specifico momento queste ultime si connettano al telefono, puoi provare a dissociarle. Tramite questa procedura, però, dovrai nuovamente seguire le stesse operazioni che ti ho indicato nelle righe precedenti, nel caso in cui volessi nuovamente ricollegarle al telefono.</p><p data-w="0" data-c="1682"><img loading="lazy" decoding="async" class="alignnone size-full wp-image-1135923" src="https://www.aranzulla.it/wp-content/contenuti/2019/02/iphone-cuffie-wireless-2.jpg" alt="Come collegare cuffie wireless al telefono" width="610" height="542"></p><p data-w="23" data-c="1705">Per dissociare le cuffie dall’iPhone, fai tap sull’app <strong>Impostazioni</strong> (l’<strong>icona con l’ingranaggio</strong>) che trovi in home screen, e pigia sulla voce <strong>Bluetooth</strong>.</p><p data-w="42" data-c="1747">Dopodiché abilita la funzionalità <strong>Bluetooth</strong>, spostando la levetta su <strong>ON</strong>, e pigia sull’<strong>icona (i)</strong> che trovi a fianco il nome delle cuffie. Nella nuova schermata che visualizzi, premi sulle voci <strong>Dissocia questo dispositivo</strong> e <strong>Dissocia dispositivo</strong> e il gioco è fatto.</p><p data-w="0" data-c="1747"><img loading="lazy" decoding="async" src="https://www.aranzulla.it/wp-content/contenuti/2022/02/123bf939.jpg" alt="AirPods" width="610" height="660" class="alignnone size-full wp-image-1353372"></p><p data-w="84" data-c="1831">Nel caso tu abbia degli <strong><a href="https://www.aranzulla.it/come-attivare-airpods-1228463.html">AirPods</a></strong> o delle <a href="https://www.aranzulla.it/cuffie-beats-guida-allacquisto-981782.html"><strong>cuffie Beats</strong></a>, grazie alla presenza dei chip proprietari di Apple, il meccanismo di associazione è molto più semplice e immediato. Ti basta infatti assicurarti che sul tuo iPhone la <a href="https://www.aranzulla.it/come-collegare-bluetooth-1090899.html#chapter3">funzione Bluetooth sia attiva</a>, quindi apri semplicemente la custodia degli AirPods o metti le cuffie Beats in pairing mentre le tieni vicino al tuo smartphone e si aprirà una schermata che mostra un’animazione con il prodotto. Per completare il pairing, ti sarà sufficiente toccare la scritta <strong>Connetti</strong>.</p><p data-w="21" data-c="1852">Se vuoi puoi approfondire <a href="https://www.aranzulla.it/come-collegare-airpods-1108796.html">come collegare AirPods</a> ai vari dispositivi in tuo possesso puoi leggere la guida che ho scritto sull’argomento.</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>