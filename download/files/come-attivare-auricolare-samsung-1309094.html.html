<header id="pageContentHead"><h1>Come attivare auricolare Samsung</h1>
<span class="author">di <a href="https://www.aranzulla.it/informazioni-generali-su-salvatore-aranzulla" rel="author">Salvatore Aranzulla</a>                    </span></header><section class="entry" id="entry-content"><p data-w="50" data-c="50">Sei un tipo a cui piace molto ascoltare la musica e ami anche farlo quando sei in giro, magari mentre fai attività fisica o semplicemente una passeggiata. Per questo motivo hai deciso di acquistare un nuovo paio di auricolari, più precisamente degli <strong>auricolari Samsung</strong>, da poter sfruttare in queste circostanze.</p><p data-w="57" data-c="107">Questa volta hai deciso di abbandonare totalmente gli auricolari con cavo in favore di quelli con tecnologia Bluetooth, in modo tale da avere massima comodità, sopratutto mentre fai sport all’aria aperta. Se sei giunto fin qui, però, è perché stai riscontrando qualche problema di troppo nell’abbinare i tuoi nuovi auricolari al tuo smartphone. Ho fatto centro, vero?</p><p data-w="58" data-c="165">Niente paura, sei nel posto giusto. Nel corso dei prossimi capitoli ti mostrerò <strong>come attivare auricolare Samsung</strong> e anche auricolari di altre marche su tutti i device della celebre casa coreana, ma anche su altre marche di smartphone, tablet e PC. In questo modo non avrai alcun limite nel loro utilizzo. Se sei pronto, direi di iniziare immediatamente!</p><div id="ad-in-article-0" class="banner"></div><h2 data-w="1" data-c="166">Indice</h2><ul data-w="21" data-c="187"><li><a href="#come-attivare-auricolare-su-samsung">Come attivare auricolare su Samsung</a></li><li><a href="#come-attivare-auricolare-bluetooth-samsung">Come attivare auricolare Bluetooth Samsung</a><ul><li><a href="#android">Android</a></li><li><a href="#iphone/ipad">iPhone/iPad</a></li><li><a href="#pc-windows">PC Windows</a></li><li><a href="#mac">Mac</a></li></ul></li><li><a href="#come-attivare-cuffie-bluetooth-samsung">Come attivare cuffie Bluetooth Samsung</a></li></ul><p data-w="0" data-c="187"><a name="come-attivare-auricolare-su-samsung"></a></p><h2 data-w="5" data-c="192">Come attivare auricolare su Samsung</h2><p data-w="0" data-c="192"><img fetchpriority="high" decoding="async" class="alignnone wp-image-1309099 size-full" src="https://www.aranzulla.it/wp-content/contenuti/2021/09/4c6c703d.jpg" alt="Come attivare auricolare su Samsung" width="610" height="657"></p><p data-w="56" data-c="248">Hai acquistato un nuovo paio di auricolari Bluetooth, ma non ne hai mai avuto uno e non sai assolutamente come abbinarli al tuo smartphone o tablet Samsung? Niente paura, sto per spiegarti <strong>come attivare auricolare su Samsung</strong>. Si tratta di una procedura davvero molto semplice e, in pochi minuti, i tuoi nuovi auricolari saranno pronti all’utilizzo.</p><p data-w="88" data-c="336">Prima di tutto, devi necessariamente <strong>accendere il Bluetooth</strong> sul tuo smartphone o tablet Samsung. Per farlo, recati nella schermata <strong>Impostazioni</strong> dello smartphone o del tablet, solitamente riconoscibile dall’<strong>icona di un ingranaggio</strong>: nella nuova schermata, una delle prime voci presenti sarà proprio quella relativa al <strong>Bluetooth</strong>. Bene, fai un tap su di essa e, successivamente, fai un tap sulla <strong>levetta di attivazione</strong>, solitamente presente nell’angolo in alto a destra. Una volta attiva, la levetta di attivazione si colorerà e sulla barra di stato comparirà l’<strong>icona del Bluetooth</strong>.</p><p data-w="124" data-c="460">Perfetto, ora prendi i tuoi nuovi <strong>auricolari Bluetooth</strong> e apri la custodia che li contiene: solitamente una volta aperto il case, se si tratta di auricolari true wireless (quindi senza fili che li collega tra loro), la <strong>modalità di pairing</strong> partirà in automatico; in caso contrario, ti basterà avviare la modalità di pairing manualmente, <strong>tenendo premuto il tasto di accensione degli auricolari</strong>, premendo il <strong>tasto preposto sul case</strong> o, ancora, tenendo premendo il <strong>tasto di pairing presente su uno degli auricolari</strong> (o sul cavo degli stessi, se è un modello con cavo che collega i due auricolari). La procedura può variare da modello a modello, ma in ogni caso l’attivazione della modalità di abbinamento viene quasi sempre segnalata dal lampeggio rapido di un LED.</p><p data-w="73" data-c="533">Ora ritorna sul tuo smartphone o tablet e vedrai che, in pochi secondi, nella sezione <strong>Bluetooth</strong> comparirà il nome dei tuoi <strong>auricolari</strong>. Se ciò non avviene, ti basterà aggiornare la ricerca facendo un tap sulla scritta <strong>Ricerca</strong> posta in alto a destra. Quando compare la voce relativa ai tuoi <strong>auricolari</strong>, fai un tap su di essa e premi il tasto <strong>Consenti</strong> nella schermata successiva, che ti richiederà il permesso di connettere gli auricolari.</p><p data-w="18" data-c="551">Missione riuscita! Gli auricolari Bluetooth ora sono connessione al tuo smartphone o tablet Samsung e sono pronti all’utilizzo.</p><p data-w="51" data-c="602">Come dici? Ti stai chiedendo se puoi collegare i tuoi nuovi auricolari Bluetooth anche alla tua <strong>TV Samsung</strong>? La risposta è affermativa, se disponi di un televisore con supporto Bluetooth: se vuoi scoprire tutta la procedura, puoi dare un’occhiata al mio tutorial su <a href="https://www.aranzulla.it/come-collegare-cuffie-bluetooth-alla-tv-samsung-1288569.html">come collegare le cuffie Bluetooth alla TV Samsung</a>.</p><p data-w="0" data-c="602"><a name="come-attivare-auricolare-bluetooth-samsung"></a></p><h2 data-w="5" data-c="607">Come attivare auricolare Bluetooth Samsung</h2><p data-w="0" data-c="607"><img decoding="async" class="alignnone wp-image-1309100 size-full" src="https://www.aranzulla.it/wp-content/contenuti/2021/09/dc8a6e0.jpg" alt="Come attivare auricolare Bluetooth Samsung" width="610" height="657"></p><p data-w="36" data-c="643">Come tuoi nuovi auricolari hai deciso di affidarti a un marchio consolidato come Samsung. Ora, però, ti stai chiedendo <strong>come attivare auricolare Bluetooth Samsung</strong> sul tuo smartphone o tablet, perché non lo hai mai fatto prima.</p><p data-w="41" data-c="684">Ebbene, se sei in possesso di uno smartphone della famiglia Galaxy di Samsung l’abbinamento con gli auricolari Samsung è davvero molto semplice: di fatto dovrebbe bastarti aprire il case nelle vicinanze del dispositivo e rispondere affermativamente alla richiesta automatica su schermo.</p><p data-w="35" data-c="719">In alternativa, puoi agire direttamente dall’app <a href="https://play.google.com/store/apps/details?id=com.samsung.android.app.watchmanager2&amp;hl=it&amp;gl=it" rel="nofollow" target="_blank"><strong>Galaxy Wearable</strong></a>, che è solitamente pre-installata sugli smartphone dell’azienda, ma se nel caso non fosse presente sul proprio device può essere scaricata dal <strong>Play Store</strong> o da <strong>Galaxy Store</strong>.</p><p data-w="48" data-c="767">Bene, ora apri l’app <strong>Galaxy Wearable</strong>, fai tap sul pulsante <strong>Avvia</strong> posto in basso e poi sul pulsante <strong>Mentre usi l’app</strong> nel pop-up che compare, relativo ai permessi di accesso alla posizione del dispositivo. Successivamente, fai tap sul pulsante <strong>Consenti</strong> sul pop-up relativo all’attivazione del Bluetooth dello smartphone.</p><p data-w="51" data-c="818">Ora prendi i tuoi auricolari Samsung e apri il case: in pochi secondi l’app avvierà una ricerca e riconoscerà il modello in tuo possesso. Fai dunque un tap sulla voce relativa ai tuoi <strong>auricolari</strong> e, in pochi secondi, questi ultimi saranno connessi al tuo smartphone o tablet e saranno pronti all’uso.</p><p data-w="42" data-c="860">All’interno dell’app, inoltre, potrai gestire i controlli touch, abilitare o disattivare la funzione di eliminazione dei disturbi (se supportata) e aggiornare il firmware degli auricolari. Nel mio esempio ho usato dei <strong>Galaxy Buds</strong>, ma ci sono anche altri <strong><a href="https://www.aranzulla.it/auricolari-samsung-guida-allacquisto-982483.html">auricolari Samsung</a></strong> in commercio.</p><p data-w="0" data-c="860"><a name="android"></a></p><h3 data-w="1" data-c="861">Android</h3><p data-w="0" data-c="861"><img decoding="async" class="alignnone wp-image-1309145 size-full" src="https://www.aranzulla.it/wp-content/contenuti/2021/09/aded70bb.jpg" alt="Come attivare auricolare Bluetooth Samsung su Android" width="610" height="657"></p><p data-w="79" data-c="940">Sei in possesso di uno <strong>smartphone Android</strong> non Samsung e hai acquistato un paio di auricolari Bluetooth Samsung? Niente paura, anche in questo caso l’abbinamento è possibile ed è molto semplice. L’applicazione <strong>Galaxy Wearable</strong> è disponibile per tutti i dispositivi: la puoi trovare sul <a href="https://play.google.com/store/apps/details?id=com.samsung.android.app.watchmanager2&amp;hl=it&amp;gl=it" rel="nofollow" target="_blank">Play Store</a> o anche su <a href="https://www.aranzulla.it/come-installare-app-su-huawei-1210515.html">store alternativi</a> per i device senza Play Store, per cui non devi far altro che scaricarla e poi connettere gli auricolari seguendo tutti i passi che ti ho <a href="#come-attivare-auricolare-bluetooth-samsung">descritto sopra</a>.</p><p data-w="52" data-c="992">In alternativa, se non vuoi scaricare l’app, puoi connettere gli auricolari anche in un altro modo. Apri il case degli auricolari per metterli in <strong>modalità di pairing</strong> e prendi il tuo smartphone Android. Ora, apri le <strong>Impostazioni</strong>, solitamente riconoscibile tramite l’icona di un <strong>ingranaggio</strong>, e seleziona la voce <strong>Bluetooth</strong> dalla schermata apertasi.</p><p data-w="23" data-c="1015">Ora devi attivare il <strong>Bluetooth</strong>, facendo un tap sulla levetta apposita, e attendere che venga effettuata in automatico la ricerca di nuovi dispositivi.</p><p data-w="64" data-c="1079">In pochi secondi, comparirà la voce relativa ai tuoi nuovi <strong>auricolari</strong>: non devi far altro che selezionarla e poi premere sul pulsante <strong>Connetti/Associa</strong> nel pop-up che compare. Dopo la connessione, compariranno alcuni pop-up che ti chiederanno i permessi di accedere alla posizione del dispositivo o ai contatti: fai sempre un tap sul pulsante <strong>Consenti</strong>. Ora i tuoi auricolari sono pronti all’utilizzo. Facile, vero?</p><p data-w="55" data-c="1134">In caso di problemi con l’abbinamento di auricolari precedentemente abbinati ad altri dispositivi, prima di procedere come appena descritto, potrebbe essere necessario <strong>dissociare gli auricolari</strong> dal device precedente. Per farlo, accedi al menu del <strong>Bluetooth</strong>, seleziona il <strong>dispositivo da dissociare</strong>, premi sull’<strong>icona dell’ingranaggio</strong> (o simili) e seleziona la voce relativa alla <strong>rimozione</strong> del device.</p><p data-w="0" data-c="1134"><a name="iphone/ipad"></a></p><h3 data-w="2" data-c="1136">iPhone/iPad</h3><p data-w="0" data-c="1136"><img loading="lazy" decoding="async" class="alignnone wp-image-1309101 size-full" src="https://www.aranzulla.it/wp-content/contenuti/2021/09/d672608f.jpg" alt="Come attivare auricolare Bluetooth Samsung su iPhone e iPad" width="610" height="657"></p><p data-w="36" data-c="1172">Hai acquistato i tuoi nuovi auricolari Bluetooth Samsung ma ora hai paura che non siano compatibili con il tuo <strong>iPhone o iPad</strong>? Niente panico, i tuoi nuovi auricolari sono perfettamente compatibile anche con i device Apple.</p><p data-w="34" data-c="1206">Prima di tutto dovrai scaricare l’app <a href="https://apps.apple.com/it/app/samsung-galaxy-buds/id1491433898" rel="nofollow" target="_blank"><strong>Galaxy Buds</strong></a> dall’App Store, visitando il link in questione, premendo sul pulsante <strong>Ottieni</strong> e confermando l’installazione tramite autenticazione biometrica (Face ID o Touch ID) o password dell’ID Apple.</p><p data-w="66" data-c="1272">Una volta installata l’app, non devi far altro che aprirla e fare tap sulla scritta <strong>Inizia ora</strong>. Nella schermata successiva, seleziona il <strong>modello di auricolari</strong> in tuo possesso e apri il case degli stessi. Dopo qualche secondo, fai un tap sul pulsante <strong>Consenti</strong> nel pop-up che compare, per consentire l’invio delle notifiche, e poi sul pulsante <strong>Connetti</strong>, per confermare la connessione con i tuoi auricolari Bluetooth.</p><p data-w="61" data-c="1333">Ora i tuoi auricolari si connetteranno e, nella schermata successiva, relativa a informazioni sulla privacy, dovrai fare tap sui pulsanti <strong>Continua</strong> e <strong>OK</strong>. L’app ti chiederà poi di assicurarti che nelle impostazioni del <strong>Bluetooth</strong> siano connessi sia <strong>Galaxy Buds XXX LE</strong> che <strong>Galaxy Buds XXX</strong>. Per effettuare quest’operazione, torna nella Home Screen del tuo iPhone o <a href="https://www.aranzulla.it/quale-ipad-comprare-894862.html">iPad</a> e apri l’app <strong>Impostazioni</strong>.</p><p data-w="59" data-c="1392">A questo punto, seleziona la voce <strong>Bluetooth</strong> e verifica che entrambe le voci indicate dall’app siano connesse: in caso contrario procedi alla connessione manualmente tramite un tap su di esse. Ora torna nuovamente nell’app <strong>Galaxy Buds</strong> e fai tap sul pulsante <strong>Conferma</strong>. Perfetto, ora i tuoi auricolari Bluetooth Samsung sono connessioni al tuo iPhone o iPad e pronti all’uso.</p><p data-w="0" data-c="1392"><a name="pc-windows"></a></p><h3 data-w="2" data-c="1394">PC Windows</h3><p data-w="0" data-c="1394"><img loading="lazy" decoding="async" class="alignnone wp-image-1309151 size-full" src="https://www.aranzulla.it/wp-content/contenuti/2021/09/8ab7a2f4.jpg" alt="Come attivare auricolare Bluetooth Samsung su PC Windows" width="610" height="343"></p><p data-w="56" data-c="1450">Negli ultimi tempi stai passando molte ore al tuo <strong>PC Windows</strong>, sopratutto in videochiamate di lavoro o semplicemente per seguire le lezioni online. Sei stufo di utilizzare i tuoi auricolari con il cavo, che ti limitano nei movimenti e vorresti <strong>connettere gli auricolari Samsung al PC</strong>, tuttavia non sai come riuscirci. Tranquillo, te lo spiego io.</p><p data-w="47" data-c="1497">Apri il case degli auricolari, in modo tale da metterli in <strong>modalità di pairing</strong>, dopodiché dal tuo PC con <strong>Windows 10 o successivi</strong> e recati nelle <strong>Impostazioni</strong>, facendo clic sul pulsante <strong>Start</strong> presente in basso a sinistra e, successivamente, sull’<strong>icona dell’ingranaggio</strong> presente nel menu che si apre.</p><p data-w="31" data-c="1528">Tra le diverse voci presenti nel menu delle Impostazioni, fai clic su <strong>Dispositivi</strong> e, successivamente, su <strong>Bluetooth e altri dispositivi</strong>. Se il Bluetooth non risulta attivato, attivalo premendo sulla relativa levetta.</p><p data-w="77" data-c="1605">A questo punto, devi accoppiare gli auricolari al PC, per cui fai clic sulla voce <strong>Aggiungi dispositivo Bluetooth o di altro tipo</strong> e nel menu a comparsa scegli la voce <strong>Bluetooth</strong>. Il sistema inizierà così a cercare i dispositivi nelle vicinanze: una volta individuata la voce relativa ai tuoi <strong>auricolari</strong>, non devi far altro che selezionarla e poi premere sul pulsante <strong>Connetti</strong>. In pochi secondi gli auricolari verranno collegati al tuo PC Windows e saranno pronti all’utilizzo.</p><p data-w="49" data-c="1654">Le volte successive che accenderai gli auricolari nel raggio d’azione del PC, la connessione tra i due dispositivi sarà automatica (a meno che, nel frattempo, tu non abbia associato gli auricolari a un altro device; in quel caso dovrai ripetere l’abbinamento, eventualmente dissociando prima gli auricolari dal device precedente).</p><p data-w="0" data-c="1654"><a name="mac"></a></p><h3 data-w="1" data-c="1655">Mac</h3><p data-w="0" data-c="1655"><img loading="lazy" decoding="async" class="alignnone wp-image-1309148 size-full" src="https://www.aranzulla.it/wp-content/contenuti/2021/09/715687b5.jpg" alt="Come attivare auricolare Bluetooth Samsung su Mac" width="610" height="359"></p><p data-w="40" data-c="1695">So cosa ti stai chiedendo: è possibile <strong>utilizzare gli auricolari Bluetooth Samsung sul Mac</strong>? La risposta è affermativa, poiché si tratta di auricolari che utilizzano la tecnologia Bluetooth e quindi perfettamente compatibili con tutti i Mac che ne sono provvisti.</p><p data-w="35" data-c="1730">Apri, dunque, il case degli auricolari, in modo tale da metterli in <strong>modalità di pairing</strong>, dopodiché dal tuo Mac fai clic sull’icona del <strong>Bluetooth</strong> presente in <strong>Preferenze di sistema</strong> e <strong>attiva il Bluetooth</strong>, se disattivato.</p><p data-w="47" data-c="1777">Comparirà la lista di tutti i dispositivi che hai già connesso in precedenza sul tuo Mac e quelli non ancora associati disponibili nelle vicinanza. Per connettere gli <strong>auricolari Samsung</strong>, non devi far altro che cliccare sulla voce relativa a essi e attendere che compaia la dicitura <strong>“Connesso”</strong>.</p><p data-w="61" data-c="1838">Ora i tuoi auricolari sono connessi al tuo Mac e sono pronti all’utilizzo. Le volte successive che accenderai gli auricolari nel raggio d’azione del Mac, la connessione tra i due dispositivi sarà automatica (a meno che, nel frattempo, tu non abbia associato gli auricolari a un altro device; in quel caso dovrai semplicemente connetterli nuovamente manualmente, eventualmente dissociandoli dal device precedente).</p><p data-w="19" data-c="1857">Per maggiori dettagli sulle modalità di connessione dei tuoi auricolari Bluetooth Samsung puoi dare un’occhiata al <a href="https://www.samsung.com/it/support/mobile-devices/come-associare-i-galaxy-buds-e-buds-plus-a-un-dispositivo/" rel="nofollow" target="_blank">sito ufficiale</a> dell’azienda.</p><p data-w="0" data-c="1857"><a name="come-attivare-cuffie-bluetooth-samsung"></a></p><h2 data-w="5" data-c="1862">Come attivare cuffie Bluetooth Samsung</h2><p data-w="0" data-c="1862"><img loading="lazy" decoding="async" class="alignnone wp-image-1309104 size-full" src="https://www.aranzulla.it/wp-content/contenuti/2021/09/1201daca.jpg" alt="Come attivare cuffie Bluetooth Samsung" width="610" height="406"></p><p data-w="62" data-c="1924">Sei un tipo a cui proprio non vanno giù gli auricolari, ma preferisci delle ottime cuffie Bluetooth Samsung di qualità, come quelle del brand <strong>AKG</strong>. Ne hai acquistato un paio, ma ora ti stai chiedendo <strong>come attivare cuffie Bluetooth Samsung</strong>? Niente paura, la procedura di abbinamento è davvero molto semplice ed è praticamente identica a quella di normali auricolari con tecnologia Bluetooth.</p><p data-w="70" data-c="1994">Per accoppiare le tue nuove cuffie Bluetooth Samsung al tuo dispositivo, che sia Android, iPhone, iPad, PC con Windows o Mac, non devi far altro che seguire le stesse indicazioni presenti nel capitolo riguardante l’<a href="#come-attivare-auricolare-bluetooth-samsung">attivazione degli auricolari Bluetooth Samsung</a>. Cambia solo la procedura per attivare la modalità di pairing, che di solito consiste nel tenere premuto il tasto di accensione (controlla, comunque, nel manuale delle cuffie che hai acquistato).</p><div id="bottom-link-responsive" class="banner"></div><div class="c-card c-card--inline"><figure class="c-card__picture">
<img loading="lazy" src="https://www.aranzulla.it/web/themes/sa2014/img/aranzulla-biografia.jpg" alt="Salvatore Aranzulla"></figure><header class="c-card__header"><h4 class="c-card__subtitle">Autore</h4><h3 class="c-card__title">Salvatore Aranzulla</h3></header><div class="c-card__content"><p>Salvatore Aranzulla è il blogger e divulgatore informatico più letto in Italia. Noto per aver scoperto delle vulnerabilità nei siti di Google e
Microsoft. Collabora con riviste di informatica e cura la rubrica tecnologica del quotidiano Il Messaggero. È il fondatore di <span class="skimlinks-unlinked">Aranzulla.it</span>, uno dei
trenta siti più visitati d'Italia, nel quale risponde con semplicità a migliaia di dubbi di tipo informatico. Ha pubblicato per Mondadori e
Mondadori Informatica.</p></div></div></section>